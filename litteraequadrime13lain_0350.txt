346 LITTERAE QUADRIMESTRES

XCII

Marcellus de Salazar
Patri ignatio de Loyola.

Gandia, 3 Julii 1551 ¹.
(Excerpta ex litteris)

Ex litteris Marcelli, scholastici societatis Jesu in eadem Universitate Gandiae, 3:0¹ Julii.

Sub festum Sancti Spiritus '² profectus est hinc P. Baptista ·”’
cum socio sacerdote in maritimum quoddam oppidum huic vi-
cinum, nomine Denia, ut inviseret populum illum, cui raro aut
nunquam, ut arbitror, id contigit, ut ab hujusmodi piis et reli-
giosis viris viseretur. Est eo in oppido bona pars redituum
hujus nostri collegii, unde par erat spirituales fructus in eis
optare, a quibus temporales accipiebamus. Postridie quam eo
pervenerunt, licet dies labori dicatus esset, dedit tamen operam
P. Baptista ut populus ad ecclesiam per praeconem vocaretur,
ibidemque concionatus, ad conscientias per confessionis sacra—
mentum emundandas, et sanctissimam eucharistiam, in festo
tam solemni Sancti Spiritus, digne suscipiendam, ut Dei lega-
tus, hortatus est. Et quamvis id genus hominum (ut qui non ita
pridem ad Christi fidem ex Mahometi infidelitate conversi fere
sunt) non parum sibi fecisse videantur, si semel quotannis id
praestiterint, illorum tamen corda sic emollivit verbum Dei, ut
plurimi Patris Baptistae consilio acquiescerent. Eodem die, a
prandio, in plateam, quod sane spectaculum inusitatum, nec
unquam apud illos visum fuit, ad concionandum egressus est.
Instituit deinde hunc ordinem, ut ipse mane concionaretur,
vespere autem ipsius socius christianam doctrinam declararet,

¹ Apographum, Patris Bernardi Oliverii manu, in folio 72, olim 411.
2’ Pentecostes.
5 Joannes Baptista de Barma.

