Ax. 1552 573

apud exteras nationes, cibi, qui non perit, sese defraudent ali-
monia. Cum enim his maxime posterioribus annis destituti fue-
rint subsidio sacerdotum, quorum quidem linguam intellige-
rent, facile quisque apud se colligit quam gravia inciderint
suae salutis dispendia. Haec sane, quae ita referimus, haudqua-
quam eo pertinent ut proximum nostrum supercilio pharisaico
traducamus. Sed ut summam Dei clementiam venerabundi su-
spiciamus, ejusque gloriam pro nostro modulo amplificemus.

Cum itaque RdUS Ρ. noster D. Claudius Jayus non ignora-
ret non exiguam Italorum aliorumque exterorum hominum tur-
bam in hac urbe ejusque districtu commorari, quorum saluti
non ita fuisset antehac prospectum, constituit ut statis diebus
hebdomadae aliquot ex fratribus officinas et ea loca, quibus
diurno fatigantur labore, circumlustrarent, ac monita salutis
darent, et confessionis utilitatem illis unice commendarent. At
quo 'facilius haec desolata pastoribus plebecula induceretur ad
capessendam salutis doctrinam, quae illi subinde familiaribus
ingerebatur colloquiis, invitata est quoque ad concionem itali-
cam3 ex qua plures etiam apertius discerent quanta gratia Deus
Optimus Maximus eos dignaretur, qui animarum ipsis offerret
medicos, a quibus percipere valerent sacramentorum remedia
aliaque spiritualium beneficiorum solatia, etiam citra ullius
temporalis mercedis refusionem.

Magna sane hominum multitudo huc adventavit in quadra-
gesima ut a nobis poenitentiae et sacrae communionis percipe-
ret sacramentum. Nam praeter eos manuales operarios, quos
fratrum nostrorum diligentia, ut jam dictum, ad conciones sa-
cras attraxerat, pariter ad nos convolavit ingens caterva et¹
militum et eorum qui sequuntur curias Principum istorum
Austricorum3 et hi fere partim hispani, partim galli erant; quo-
rum multi, diutius has peregrinas regiones pervagati, J'am con-
fessi non fuerant per aliquot annos. Praeterea ex fama, quam
dicti itali, admonentibus fratribus, de collegio Societatis spar—
serant, complures ex diversis ac longinquis etiam civitatibus,
huc circa festum Paschae sacra quoque animarum suarum
antidota recepturi convenerunt. Horum omnium conscientiis
nos, quatuor nostrae familiae sacerdotes, divina opitulante
gratia, opem ferre studuimus, tam in administratione sacra-
menti poenitentiae, quam etiam corporis dominici. Cum enirn,

