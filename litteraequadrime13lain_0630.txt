62ίῖ LITTERAE QUADRlMESTREs

accidit. Quotiescumque enim aliqui ex nostris concionarentur,
ingens semper confitentium numerus praesto erat. Et hi quidem
mercatores, hospites, agricolae, et nonnulli alii, adeo rudes, ut,
opinor, quid esset confessio vix satis intelligerent. Ultimo itine-
ris nostri die immensam litem, inter conductorem et alium
quemdam religiosum obortam, optimus Ρ. noster Andreas Valde
feliciter composuit.

Civitatem hanc ingressi, duo ex fratribus cum magno populi
audientis applausu praedicandi munus obiere. Quo exacto, una
ad domum nostram conductitiam deducti sumus, in qua omnia
studiosissime curantem P. nostrum, Magistrum Bobadillam,
praeter omnem spem et expectationem reperimus: qui utique
summa nos animi hilaritate suscepit et nos non minori animi
consolatione vicissim illum amplexi sumus. Et quoniam Pater-
nitati tuae placebat ut, quam primum Neapolim contingere da-
retur, Ducem ¹, hujus Collegii authorem, viseremus, postridie
quam appulissemus, omnes simul accincti sumus executioni
ejus tuae voluntatis. Caeterum vehemens DuciS, jam de adventu
nostro edocti, erga nos amor nostram diligentiam in agendo
antevertit; adfuitque domi nostrae salutaturus, priusquam a
nobis salutatus esset. Ad haec plurima et non vulgaria chari-
tatis indicia ostendit, inter quae maximum hoc habeo, quod in
frequentissima summorum virorum corona polliceretur, se vel
ad sanguinis usque effusionem Collegium hoc asservaturum
nullaque unquam ingruente necessitate eidem Collegio defutu-
rum. Et sane, quod promisit, hactenus virili animo praestitit.
Tandem, Duce consulente, Patres una cum duobus fratribus
Puteolos, Vice-regem ‘² salutaturi, profecti sunt, quibus et ipse
Dux aderat. Hic igitur plurima humanitate plurimoque gaudio
nostros suscepit;‘praeterea etiam omnia, quae Dux ante promi-
serat, animo quam liberalissimo pollicitus est; immo, non modo
maxima quaeque pollicitus est, sed etiam e vestigio in ratam
promissorum confirmationem centurn coronatos Patri nostro
Magistro Bobadilla, misit. Eodem loci charissimus frater noster,
Joannes Franciscus ⁵ strenuum Christi praeconem egit.

¹ Ducem Montisleonis. Hectorem Pignatclli.
²* Is erat Petrus Gai-cia de ToledO.
³ ‚loannes Franciscus Asamus:

