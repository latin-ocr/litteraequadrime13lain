554 LITTERAE QUADRiMEsTREs

mus, quod reliquum erat philosophiae domi nobis expositum
est. A mense autem Januario primam partem Divi Thomae
audire coepimus et quartum Sententiarum, in quo, favente Do-
mino, et nunc perstamus.

Est hic populus nostrae Societati non mediocriter affectus;
quapropter, cum alias ob Principis diligentem instructionem ad
sacramenta plurimi accedant, ad Patres nostros peculiari qua—
dam animi alacritate concurrunt tantusque fit, Domini beni-
gnitate, concursus eorum, qui peccata sua confiteri expetunt,
ut tota die tam mane quam vespere Patres in ecclesia majori
resideant. Atque nonnunquam etiam noctu confessuri multi ad
nos se conferunt, quorum devotioni satisfacere studentes Pa-
tres usque ad multam noctem confessionibus suis detinent. Quod
si multo plures essent sacerdotes, non dubito quin «omnibus
laborandi in vinea Domini locus esset.

In hac urbe nonnulli, exemplo, credo, Cardinalis, de cujus
moribus ac vitae integritate cognitum habebis, aliquod tempus
tribuunt orationi, ad quem numerum adventu Patrum in dies
additur, quique antea orationi studebant, ad Patres accedunt
quo ab ipsis perfectius instruantur. In his sacerdos quidam no·
bilis, Duci Gandiae affinitate conjunctus, a Patre Melchiore
Carneiro exercitia accepit, licet non omnino per eos dies colle-
ctus ob munus quoddam, quod in ecclesia majori gerit. Hic Patri
sic obediens ac subjectus mansit, ut nobis obedientiae exem-
plum non minimum praebeat, cum ejus dignitatem cum ea humi-
litate conjunctam intuemur. Nec dubito quin aliquam sui status
mutationem esset facturus, quem tamen non intactum relin-
quet, nisi tenui et adversa quadam valetudine laboraret. Adju-
vat nihilominus Patres in confessionibus audiendis.

Pater Melchior Carneiro non est hactenus concionatus, quod
tamen in hac quadragesima faciet.

nominat hoc modo: “Pera Reytor do futuro Collegio 0 Padrc Melchior Ca1·neir0..., o
segundo foy o Padre Mestre Joan Cavilhonio..., 0 tel-ceiro ο padre Manoel Fernades...,
dos outros sete companhciros quatro eran Irmaos theologos...7 o Irmao Pero da Fon-
seca..., 0 Irmao Miguel de Barros..., 0 Irmao Affonso Barreto..., o Irmao Manoel Vaz...:
vietam mais tres Irmaos coadjutores...„ Quod quidem magis accedit ad enumerationem
a Barreto saetam quam id quod scripsit Franco.-Atque hic locus est corrigendi erro-
rem in quem supra, pag. 472, not. 1, incidimus, dum ad fundationem Evorensis Collegii
missum Ulyssipone diximus Patrem Joannem de Aragon. Is enim, non quidem ad ini-
tium Collegio ponendum,sed paucis ante mensibus ad concionandum, una cum P. Ludo-
vico Gonzalez Evoram Ulyssipone fuerat missus.

