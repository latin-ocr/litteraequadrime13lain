616 LJTTERAE QUA1)R¹MESTR as

Superioribus itidem diebus e maximo atque adeo imminenti
periculo puellam quamdam eripuimus, quae cuidam, non tam
corpore quam animo caeCO, prostituta videretur, quocum cum
citra scandalum pudicitiaeque suae periculum vivere non posse
censeretur, cuidam civi Patavino, viro sane peroptimo, tradi-
dimus, uti domi suae honeste viveret.

Est hic praeterea hispanus quidam, qui litteris operam im-
pendit, is a multis jam diebus instat, exercitia sibi dari efflagi—
tans, cujus petitioni in proximum erit ut annuamus.

Item iisdem ferme diebus alter juvenis Patavinus, cum egre-
gia corporis forma tum mentis optima indole praeditus, ad nos
se contulit, magno desiderio sese nobis adjungendi flagrans.
Huic non statim acquiescere statueramus, verum-cum ipse diu
multumque instaret, multis precibus contendens admitti in
Societatem, jam tandem Voti compos effectus est.

Sex praeterea septemve mulieres, quarum vita turpissimo
libidinum gurgiti immersa erat, posteaquam mihi confessae
sunt, ita eas retroactae vitae poenituit, ut in Conversarum
monasterium, si loci angustia permisisset, statim sese recipere
vellent, aC, pristinae Vitae nuncio remisso, poenitentiae reli-
quum omne tempus expendere. Quocirca id unum permultum
sane, Pater, ego desyderarem, ut quemadmodum Romae, ita et
hic quoque Conversarum coenobium esset, ut si quae vellent,
pristinis sordibus detestatiS, ad meliorem vitam sese recipere,
id commode ac sine difficultate exequi possint.

Vale, Patavii.

Indignus filius,

ELPIDIUS.

