394 L1 r'rERAE QUADmMESTREs

ac per horam cum dimidia allocutus est P. Baptistam tam de
his, quae in universa Societate, quam de his, quae ad salutem
et aedificationem animae suae faciunt. Omnes epistolas Socie-
tatis nostrae, quae ad nos deferuntur, primus petit et benignis-
sime excipit jubetque per sacellanum suurn in volumen redigi,
quod (ni fallor) excrevit in magnitudinem epistolarum familia-
rium Ciceronis.

Clericus cujusdam Consiliarii, cui negotium privilegii no-
stri commissum fuerat, ubi perlegit Institutum Societatis no-
strae, adeo nos unice dilexit, ut omnino spiritu Societatis no-
strae duci videatur. Is brevi exercitia aggredietur, ubi quid de
ipsis (sic) Dominus disponat Videbimus.

Addam et illud, quod, nondum factus Societatis nostrae cate-
chumenus, consocium quemdam suum, juvenem quidem bonum
et modestum, in familiaritatem nostram traduxit : jamque a tri-
bus mensibus magno cum spiritu et devotione, singulis diebus
festis, per ministerium Patrum, qui hic sunt, sacramenta con-
sessionis et eucharistiae recipit, quem et speramus exercitia
aggressurum.

Quidam alius juvenis exercitia fecit dicens se velle de pro-
gressu vitae suae disponere juxta consilium Patrum, eoque
progressus est in exercitiis, ut fateretur se a Christo ab hoc
saeculo avocari. Verum dum differt determinationem Spiritus
Sancti et vult alia hominum consilia quaerere, ecce decernit
sepelire mortuos suos. Hoc scribo ut discant alii exemplo suo
magis credendum testimonio Christi et conscientiae propriae
incitantis nos ad bonum, quam hominum perditorum consiliis,
qui terrena sapiunt. Ab ipso exspectabamus magnum fructum,
si unquam ab aliquo ali03 verum Satanas impedivit.

Quidam religiosus, olim Sancti Dominici, nunc alterius ordi-
nis, perfecit exercitia, non sine magno fructu et vitae suae
emendatione, paratusque est redire ad primum suum institu-
tum, a quo per dispensationem se subtraxerat, modo recipi pos-
sit, vel ingressurum Carthusiam, vel mansurumin sua religione,
promisit. Tandem rogavit nos obnixe in Domino ut Patres dis-
ponerent de ipso secundum beneplacitum eorum.

Receptus est in Societatem nostram Magister Oliverius F lan-
der ยน, de quo alias ad vos scripsit P. Baptista. Is per annum

ยน P. Oliverius Manareus.

