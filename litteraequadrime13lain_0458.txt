454 LITTERAE QUADRIMESTRES

Rogo, Pater R., ut super istis cum proximo posta mittatur
mihi recta resolutio cum approbatione S. P. N. Pontificis Ma-
ximi, vel si tarn cito expediri nequeat, saltem hoc agatur ut
ejusdem authoritate, et curiae Reginae nostrae, et Universitati
Lovaniensi, et cuivis superioritati imponatur silentium, ne vel
nos judicent vel ulterius in hoc negotio pergatur. Scio per bul-
las nos ab omni superioritate eximi; sed hoc interpretantur in
iis quae bullae approbant; sed vota ista et emissiones contra vo-
luntatem parentum non approbantur, immo bullis contrarian-
tur. Scio quod et interpretatio bullarum etiam eximatur3 sed ut
intelligo haec et similia parum curat curia, si Videat, ut sibi vi-
detur, illorum privilegiorum esse abusum. Proinde, nisi Sum-
mus Pontifex curet per litteras suas aut suum Legatum easdem
nobis concedi ab Imperatore, et Imperator injungat nostrae cu-
riae Bruxellensi seu sororis suae, et idem agat apud Episcopum
nostrum Leodiensem, et Universitatem Lovaniensem‚ et op—
pidum Lovaniense, simul cum facultate exstruendi collegium et
utendi privilegiis personis ecclesiasticis quoad accisiam 2, ut vo-
cant, et tributa et alia temporalia concedi solitis, nisi, inquam,
hoc fiat, video, quod absit, nos omnes brevi hinc expellendos et
omnia nostra a fisco abripienda. Incredibilia fortassis sunt haec
et utinam nec contingant nec credantur. Non quod expulsionem
tanti faciam, immo gauderem ex parte et pro magno amoris si-
gno a Domino Deo suscepturum me sperarem 3 sed non tamen
sine magno et gravissimo dolore. Nimirum poene anathema esse
desiderans pro fratribus meis3 deinde timens ne ego sim in culpa
per meam imprudentiam et incircumspectionem. Maluissem
sane, si Domino ita placuisset, tam ardua per alium quam per
me transigi. Interim, etiam si omnes expellamur, ego, quia ad
lias partes ex obedientia missus, non exibo nisi ex eadem.

His valeat in Domino Jesu R. V. et nos suis orationibus com·
mendatos habeat.

Raptim. Lovanii, 17 Decembris anno 1551.

Intelligo patrem Otthonis nobilis, de quo in ultimis litteris
egi, etiam totam poene Coloniam commovisse contra fratres,

¹ Accise in Belgio et Hollandia, excise in Anglia, est tributum quoddam indire-
ctum rebus ad corporis sustentationem necessariis et usu consumendis, vino praeser-
tim, cerevisiae et similibus, impositum.

