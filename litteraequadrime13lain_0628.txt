(fl—l LITTERAE QUADRlMESTREs

Facile tamen animo persuadeo, si indIgenarum animos nobis
conciliare tandem possemus, et Patris Baptistae valetudo la-
bori evangelico responderet, aut alter, ei in hoc munere ‘suc-
cedens, tanto operi par esset, fere ut cum lucri spiritualis
usura bonus odor Jesu Christi longe lateque per universam
Galliam spargatur.

Vides pro animi tui singulari prudentia, R.de P., quo in
statu res omnes nostrae sitae sint, et quam exiguus fructus a
numero nostro ternario ¹, capite ipso infirmo, sperari debeat.
Tuae interim Rflae Pat.ti omne judicium et arbitrium nostrum
humili obedientia offerimus, ut pro tuo beneplacito decernas
quod vobis placebit imperare. P. Baptista se, perseveranti pa-
· tientia ad mortem usque confirmatus, Tuae Paternitatis volun-
tati conformans, exspecta-t arbitrii tui consilium et imperium.

Tradita sunt exercitia cuidam viro probo, aetate provecto,
non sine fructu animae ipsius, licet voto religionis se non ad—
strinxerit. Alterum juvenem magnae spei brevi exercebimus,
quem orationibus omnium commendatum desideramus,

P. Baptista P. T. responsionem mature efflagitat. Veremur
enim ne Episcopus, numerum nostrum adeo exiguum conspi-
catus, domum hactenus nobis concessam ob ejus amplitudi-
nem nobis solis [non] relinquat, potissimum non allucente no-
bis spe probabilis incrementi ac numeri majorIs futuri, quam—
quam belli tempestate numerus paucorum multitudini prae-
stet. Quocirca voluntatis tuae paternae judicium et mandatum
praestolamur propediem, ut securi simus, potissimum urgente
infirmitate Patris nostri.

Reliquum, quod scribamus, non occurrit, nisi quod uno ore
et animo omnes sacris orationibus tuis et omnium Patrum
atque fratrum precibus humillime nos commendamus, ut Domi-
nus Jesus Christus, patientiae et obedientiae armis munitos,
victores nos coronet in coelis. Gratia Domini Jesu tecum.

Vale, Pater observande.

Quarto Maji 1552. Lutetiae e domo Clarmontana.

R. P. T uae mini-mus in Christo filius et humillimus servus,

ROBERTUs CLAYssomus,
Bru'gensis.

 

¹ Tertius crat Jacobus Morellus.

