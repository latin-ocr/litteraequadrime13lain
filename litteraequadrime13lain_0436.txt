432 LirrERAE QUADRmOEsTREs

visitarunt, ut foetorem illum sustinentes, etiam illis assiderent,
dum et muscas ab eis pellerent, et eos etiam ad patientiam hor-
tarentur. Aliquivero ex eis fuerunt (de viris loquor) inter quos
quidam erat medicus magnae pietatis certe et devotionis, qui
bis quotidie eos visitanS, ita plagis eorum medebatur, ut etiam
manibus suis et lavaret et inde vermes extraheret, et quamvis
esset illis quod agerent, non gravabantur tamen aliquid tempo—
ris ex suis negotiis adimere, ut illud membris Christi sublevan-
dis impartirentur, cujus pretioso sanguine se redemptos esse
meminissent. Ex triginta autem pauci supervixerunt3 nullus ta-
men fere mortuus est, cujus confessionem P. Antonius non au-
divesit, laetus quidem quod eos videret Christi misericordia
vere animo contritos hinc discedere3 ex his vero, qui vixerunt,
cum novem essent omnino nudi, eleemosynis tamen istorum de-
votorum atque piorum virorum et mulierum, satis commode
vestiti fuerunt. Die vero Sancti Laurentii, cum ab hospitali
egressi, in nostra ecclesia Patribus nostris confessi fuissent et
communicassent, concionique interfuissent, eos in nomine Do-
mini dimisimus etiam non sine viatico aliquo, siquidem duo ta-
reni ¹ cuilibet eorum dati fuerunt quibus facile ad suos, cum vi-
cini essent, proficisci potuerunt.

De confitentium vero multitudine nihil est quod scribam, cum
jam saepius P. tuae indicatum nostris litteris atque significa-
tum fuerit: illud tamen non tacebO, quod omnino novum est.
Erat hic quaedam juvencula, quae turpitudini atque impudici-
tiae Vitam suam addixerat: eam tamen Christus pietate sua
moverat, ut a peccato ad melius vitae institutum sese conver-
teret; verum nuptui tradita cum a viro recessisset, ut canis ad
vomitum reversa fuerat: revixit tamen nunc demum, quam
deliciae carnis pessime perdiderant; et ita revixit, ut peccatrix
peccatricem illam sanctam, quam in Evangelio legimus, Mag·
dalenam dico, imitari Videatur; etenim saepe confitetur et com-
municat, brevi etiam, quem dicunt habitum tertii ordinis divi
Francisci, induet. Quid dicam de duobus concubinariiS, quo-
rum alter concubinam per duodecim annos ita aluerat, ut ab
ea nec precibus nec minis toto illo tempore divelli potuerit,
alter vero domi aliam, uxore contempta, charissimam habue-

 

2 Vide supra pag. 232, not. 1.

