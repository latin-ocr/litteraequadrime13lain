512 Li‘r‘rERAE QUADNJMESTRES

precibus variis quotidie, alii namque preces horarias, alii septem
psalmos, alii Virginis rosarium, ut illis injunctum est, persol-
vunt, auscultantes, religionisque christianae non mediocre stu-
dium prae se ferentes. Nam quo in ca promoveant non praetc-
rit dies festus, in quo verbi Dei sese auditores non praebeant.
Mirum profecto quod de quodam nobis narravit R. Pater Pro-
vincialis ¹, nempe, hunc vel infestissimas tentationes in nornine
Jesu superasse. Is enim qui apud nos ecclesiastem agit, nosti
· quem dico ², cum nominis venerabilis Jesu energiam efficaciam-
que semel extolleret, ad genus omnis certaminis clipeum ac tu-
tamen esse monstrarat.

Nec vero interim doctrinam christianam in postremis ha-
bent, cujus ediscendae summo tenentur desiderio, nam piacu-
lum grande ducerent si serotinis temporibus egrederentur,
illius lectione neglecta. Quid? mutuo sese ad praeceptores defe-
runt, si qui per imprudentiam illius memores non fuerimus.
Quod idem praestant, dum quos tantillam offensam patrare ad*
vertunt, nempe, si jurarint, turpe quid protulerint, preces quo-
tidianas neglexerint, mutuo concertarint aut ejusmodi, quibus
olim obnoxii erant, admiserint quidpiam. Magnum etiam humi-
litatis futurae portendunt signum, quin et emendationis argu-
mentum; adde et priorum noxarum doloris indicium, cum sin-
gulis mensibus semel saltem confitentur atque, in collegium e
sacris aedibus reversi, palam in classium medio multi eorum
coram praeceptoribus procidunt supplicesque ab eis ignosci,
junctis manibus opertoque capite (sic), postulant. Ut brevibus
absolvam, qui est illis a confessionibus satis mirari nequit quo-
modo adeo tenella illa aetas spiritum Dei imbibat. Sed ille ubi vult
spirat, et nos, si volumus audimusque, suggerit et docet quando
vult,‘et dociles, si volumus, nos ipsos reddimus3 ad ostium stat
ct pulsat, et nos, si audimus, aperimus.

Quamquam et parentes nonnulli, laudabile commemoratu,
ipsum etiam Spiritum juvant eique cooperantur, dum, in regen-
dis instituendisque filiis, diligentem curam gerunt gerique ab
aliis sollicite curant, si quid in eis sinistri animadvertunt, non
impune ferre patiuntur: ipsimet enim dc illis, meritis dignum,

¹ P. Paschasius. Ita inter lineas Polancus, cujus vide Clzron„ t. Η, pag. 217, n. 116.
’ὲ Is videtur esse ipse Pelletarius. Vide Pomm-10, l. c.,p:1g. 187, n. 43.

