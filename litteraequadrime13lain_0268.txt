264 LITTERAE QUADIUMESTRES

pio constitutae, ut singulis mensibus omnes auditores peccata
confiteantur, diebus veneris audiant doctrinam christianam, ad
conciones praesto sint nostras diebus omnibus dominicis et
festis, piis colloquiis a vitiis absterreantur et ad virtutes pieta—
temque inducantur.

Itaque cum in aliis omnibus fructus spiritualis non vulgaris
agnoscitur, tum vero ille est praeclarissimus, quod nullus fere
est in omnibus classibus, qui parum vel ingenio excellat vel
spiritu, qui idem non propense ad Societatem feratur, enixeque
oret a nobis recip13 nostrum tamen consilium est hoc tempore
animos eorum alere ac fovere spiritum, donec maturiores ac
probatiores fiant, et nos magis parati ut illos in probationis
domum accipere possimus.

Quae ad nostrum collegium ac probationis domum attinent.
hujusmodi sunt, Christi Jesu benignitate ac gratia, ut animum
nostrum quotidiana alant jucunditate. Ita fovet nos Dominus
praeclarissimo illo spiritu, quem gratificatus est Societati suae
abunde, ut facile in illius luminis et gratiae illustratione omnia
nobis suppetant, et confirment quae ad religionem Societatis
spectant et ad perfectionem obedientiae sacrosanctae.

Oratio majori sensu exercetur et fructu. Ad ea, quae supe·
rioribus litteris scripsimus, hoc etiam accessit, ut quotquot
sunt in domo probationis juvenes, quotquot in collegio novitii,
illi quidem magistro probationis quotidie ad vesperum rationem
explicent ac reddant diurnae conversationis suae, hi vero ma·
gistro novitiorum; qua in re tanta comparatur animorum pax
et tranquillitas, ut summum in ea cura praesidium constitutum
esse videatur eorum qui lacte etiamdum alendi sunt. Illud Vero
non omittam de domo probationis, tantam jam illi domui autho-
ritatem apud civitatem, X.i gratia, conciliatam, tantam chari-
tatem omnium ordinum, ut margarita quaedam existimetur
civitatis videre juvenes in media patria velut in eremo versari,
orationi, carnis mortificationi, obedientiae ac studiis litterarum
attentissime summaque cum animi hilaritate deditos, ut nos
non raro nostrae conversationis pudeat, adeone ignavos esse
nos, a pueris, necdum quidem tyronibus, ut vincamur, qui (si
tempus spectetur) veteranos praestare debuimus? Sed hoc nobis
victoriae loco est, in X.0 Jesu, si a pueris ,in hac palaestra vin·
camur, modo nostram ipsi inertiam semper enitamur superare.

