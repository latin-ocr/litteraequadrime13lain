AN. 1552 1325

in desperationem quandoque redigantur3 in quibus consolandis,
et in consolationis spem erigendis et ad Christi Domini medita-
tionem attollendis, non parum ab eo operae insumitur. Multos
praeterea in urbe ab odiis et inimicitiis est dehortatus3 pacem
inter multos sibi mutuo adversantes, viros et uxores, compo-
suit, utrosque ad confessionem singulis mensibus peragendam
inducens. Et plane mirum est quantum inter nonnullos, qui ca-
pitali odio dissidebant, haec sacra confessio virium habuerit.
Unde fit ut ii alios, cum quibus versantur, ad eam sedulo exci-
tent. Res est profecto unde Spiritus Sanctus sit summopere
laudandus, qui tantas ei vires suppeditare dignatur, ut ali·-
quando complures easque generales confessiones, ac decem,
quindecim, viginti annorum, unico die audiat, multas horas in
hoc unico negotio nulla intermissione impendens.

Hactenus Ducis voluntate, qui id a P. V. per litteras impe-
travit ad tempus, orphanarum puellarum, quae octoginta sunt
aut plures, Pater idem curam egit, quae in quantum sanctitatis
evaserint vere nequeo exprimere. Fere omnes exercitia degu-
starunt, quorum beneficio, de quibus nulla probitatis spes aut
pertenuis affulgebat, caeteras nonnullae superarunt: ut eas re-
natas plane et alias effectas a multis et quidem publice praedi-
cetur. Ac ne quaepiam esset, quae nullum fructum ex eo perci-
peret, contigit ut inter eas muta comperiretur atque velut quo-
dam ¹ surda, cujus animum cum nescio quomodo Pater
  Paschasius colligeret non vulgarem, novit enim textrinam ar-
tem, novit et imaginum conficiendarum modum more earum quac
in coenobiis agunt, voluit ut rebus sacris daret etiam operam
atque condiscipularum more confiteretur. Sed quid agas, ajunt,
quid moliaris, quid tentes, ubi quidpiam nequit fieri? Loqui
nescit, auditu caret, pingere non novit. Quasi vero, respondet
prudens ac sapiens iste, Deus Opt. Max. eam plane omni subsi-
dio destituerit. Sinite, inquit, loquetur, nec loquetur. Atque ita
cum ad rem, hoc est, ad confessionem ventum est, adeo sese in-
telligebant, dum alter signis interrogat, altera eisdem respon-
det, ut Spiritum Sanctum in eorum animis mutuos conceptus
sensaque significare ac interpretari nullus nisi imprudens ne-
gasset. Quod cum semel atque iterum fecisset, ad communionis

¹ Est hic vocabulum quoddam sie lineis coopertum ut legi nequeat.

