416 LlTTERAE QUADRIMESTRES

desperans deque Dei misericordia diffidens, in tantam despera-
tionem inciderat, ut a multis sublevari non potuit, verum, invi-
sentibus eum PatribuS, divino favore resipuit ac paucos post
dies animam efflavit.

Ad confessiones concursus non est mediocriter magnus, et
inter eos qui confessiones ac sanctis. sacramentum celebrant,
maxima pars eorum est qui vere possunt spirituales appellari,
nam Domini vestigia summo fervore prosequuntur. Hi sese in
componenda pace cum aliquibus exercent, et mulieres pernicio-
sam vitam agentes ad bonum institutum reducere student3 ho-
spitalia invisere non praetermittunt.

Dat Pater Paschasius multis in praesentia spiritualia exer-
citia, et nonnullis nobilissimae familiae natis ea dedit multis,
proxime elapsis diebus, quorum aliquae virgines ingressae, ali-
quae ingressurae sunt coenobia, et Doctor quidam in utroque
jure, iisdem exercitiis promotus, ad idem praestandum se para-
tum fateri non dubitat. Hi spirituales, de quibus modo verba
feci, non enim multa de illis praedicare desistam, ita erga So—
cietatem sunt affecti ut numquam a nostra praesentia, dum pos-
sunt, recedere velle videantur. Immo et quamvis audiant diebus
festis mane concionem et a prandio lectionem, necnon domi
orationem a fratribus habitam, licet non omnes intelligant,
tamen non illis sufficit; adhuc vellent a Patre Paschasio priva-
tam exhortationem, asserentes se non aliud optare quam sic
totum diem in divino servitio transigere.

Ad nos deducti fuere, nostro audito adventu, complures a
spiritibus immundis vexati3 quorum mulier una ex duodecim
milliaribus est usque deducta ut a Patribus esset liberata. Al-
tera ab eodem sacerdote deducta, qui eam alias a daemonio
liberare conatus fuerat, qui quidem quadam simplicitate Patri
Paschasio dicebat daemonem in digiti apicem se recipere coe-
gisse, sed neutiquam inde detrudere illum potuisse, quae ab ipso
Patre Paschasio sola confessione liberata fuit, paucosque post
dies ex hoc exilio ad paternas sedes migravit.

Idem Pater in christiana fide duos erudivit hebranS, quorum
unus, ubi edoctus fuit, uno eodemque die quo fuit baptizatus,
sacri olei unctionem suscepit, ac ad superos convolavit. Recon-
ciliavit etiam Deo quemdam eorum, qui olim in Lusitania ba-
ptizati fuere, qui quidem ad vomitum, ad judaeorum nempe

