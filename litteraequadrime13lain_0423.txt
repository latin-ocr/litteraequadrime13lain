AN. 1551 ’ 119

caeteris antecellunt, quam qui facili quadam tractabilique na-
tura praediti, divini cultus incensi desiderio, sacras potius quam
profanas litteras amplectuntur: ex quibus sunt multi qui summo
mane, priusquam lectiones audituri scholas petant, in D. Anto-
nii, e remotissimis etiam civitatis partibus, ut rei sacrae inter-
esse possint, accelerato itinere convolant, et diebus dominicis·
concionem, quae in eadem aede a Domino Petro de Rivade-
neira, magna hominum etiam nobiliorum frequentia, habetur,
avidissimis auribus non tam Videntur auscultare quam haurire.
Omnes singulis mensibUS, multi etiam saepius, confitentum qui—
bus exercitiis eousque progressi sunt, ut nonnulli hujus fallacis
mundi delicias et illecebras perosi, ad tutum securumque et
unice tranquillum religionis portum confugerint, et mentem
obedientiae, castitatis et paupertatis anchoris fundarint ac sta-
bilierint; alii sic amore religionis flagrant, sic inflammantur, ut
nihil expetant, nihil cogitent, nihil moliantur, quam quibus
viis aut modis sese in nostrorum possint insinuare gratiam, quo
facilius in Societatem cooptentur, et ut Horatianis verbis utar:

illis tarda fluunt ingrataque tempora, quae spem
consiliumque morantur agendi gnaviter, id quod
aeque pauperibus prodest, locupletibus aeque ¹,

ita ut quasi importunis, piis tamen et gratis precibus, ut admit-
tantur contendant. Hactenus de discipulis.

Nunc sacerdotum in multorum confessionibus audiendis oc-
cupationes intellige. Cum Summus Pontifex omnibus qui ab
animo, labe omnium vitiorum et peccatorum per confessionem
purgata et penitus abstersa, sacrosanctam synaxim recepis—
sent, omnium peccatorum remissionem, quam jubilaeum vo-
cant, indulsisset, tantus poenitentium numerus ad nos conflu-
xit ut totis quindecim diebus ad multam usque noctem in con-
fessionibus audiendis fuerimus occupati, ita ut tempus ullum
libere respirandi et animum colligendi nobis non concederetur;
et cum piis omnium desideriis satisfacere non possemus, multi,
quamvis aegre, a nobis urgente necessitate divulsi, alio sese
peccata confessuri recipiebant3 numerus eorum, qui a nostris

¹ HoRA'r.. Epist.,1. 1, epist. 1.

