552 LITTERAE QUADRlMESTRES

tes, fratres nostri, vicissim se ita publice exercent et exhor-
tantur, quidam prolixius, quidam succinctius, prout Dominus
dat gratiam et occurrit; et puto ex hac mortificatione et sim-
plicitate non parvum fructum sperari posse. Faciemus itaque
prout P. V. bonum videbitur.

Occasione ejusdem edicti modicum perplexus sum, prohi-
betur enim sub poena excommunicationis votum privatum, et
noster novus confrater, dictus Magister Petrus, libenter face-
ret votum simplex Societatis, non obstante quod frequenter
dixerim ei, non tamen prohibui omnino, ut exspectaret. Sed
consolatur me imprimis quod nemo possit prohibere bonum.
20 Quia puto etiam tales studentes, ita deliberatos plene ad
Societatem et jam nobiscum habitantes, quamvis nondum vo-
veant, non esse tamen hac in re sub jurisdictione Universitatis.
Et vix dubito quin apud se brevi faciet votum.

Haec sunt, Pater R.de, quae in praesentiarum scribenda
occurrunt. Rogo et peto humillime a P. V. corripi et instrui.

His valeat in Domino Jesu P. V. et nos suis orationibus san·
ctisque sacrificiis commendatos habeat.

Raptim. Lovanii, p.“² Martii anno Domini 1552.

R. V. servus in Domino.

ADRIANUS ADRIANI,

ab Antuerpia

Indignus sacerdos Societatis Jesu.

Superscrz'ptio: R.d0 in Χ.ο Patri Mgro. Ignatio de Loyola,
Praeposito Societatis Jesu, apud Sanctum Marcum in Sancta
Maria de Strada. Romae.

Alia manu: 1552. Di Lovanio. Da Adriano.

