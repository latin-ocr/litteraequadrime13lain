AN. 1547 :37

litterarum ad te dare decrevi, quibus te brevi facerem certio-
rem de his, quae apud nos geruntur. Longiores enim a me lit—
teras non exspectes3 quamvis copiosa mihi proponitur materies
scribendi, at certe ingenii mei parvitati minime accommodata.

Primum itaque scito nos fere omnes recte valere, praeter-
quam oppido paucos, quorum nomina praetermitto; nulla enim
incommoda valetudine laborant. Litteras a M. Ignatio accepi-
mus a nobis jamdiu exspectatas, neque minus flagitatas ¹. In-
credibili gaudio sumus affecti, quibus perlectis, omnium fratrum
animi usque adeo sunt incitati, cum ad litterarum studia, tum
ad virtutes acquirendas, ut bis nobis legerentur, idque ut semel
singulis hebdomadibus fieret multi postula1·ent; quas ne obli-
vioni traderentur plerique descripserunt. Neque mirum, siqui-
dem omnia, quae nobis lubrica ac difficilia subinde proponun-
tur, perlectis his litteris, validis argumentis dissolvuntur, ani-
mique ad summum tam virtutum quam litterarum petendum,
magis ac magis virtute augentur et confirmantur.

Post tuum a nobis discessum, Antonius Gomez et Gonzalus
Vaz omnes fere civitates atque oppida finitima monasterio
Sancti Felicis circuierunt usque ad portum ², multaque nobis a
se gesta, tum concionando tum audiendo confessiones, per lit-
teras latius nunciarunt. Hi sane apostolico munere funguntur,
quippe qui civitates, oppida, vicos, villas, campOS, agros quam-
plurimos peragrantes, eleemosynis vivunt, in hospitalia se reci-
piunt, pauperibus evangelizant ac subveniunt, divitibus libere
loquuntur, atque denique impios a sceleribus deterrent, pios ad
meliora provocant: quid plura?, pigros a desidia avocant, fervi-
dos ad subeundam crucem invitant, quos etsi studio omnes
prosequimur longe tamen secus est ³. Orate igitur Patres ac
Fratres Dominum, ut mittat ex nobis operarios, etsi non omnino
litteris confirmatos vel aliquo virtutum genere munitos. Quid
enim nobis, qui hanc Societatem divini Spiritus afflatu ingressi
sumus, deterius contingere posset, quam si his angustiis inter-
clusi, nostrorum majorum vestigia sequi nequeamus, aetate-
que J'am confecti ad nullum laborem aut periculum propter

 

¹ Sermo est de litteris ab Ignatio ad fratres in Collegio Conimbricensi studentes
datis Romae 17 Maji hujus anni 1547.

⁵-' usque ad urbem Portus, oporto.

³ Sic; nec sententiam certo capimuS.

