Ax. 1550 227

alia esset, nunc, versa rerum vice, mirum est quam longe abje-
cerit quae prius tantum non adorabat. Quod cum advertissent
secumque contulissent nobiles illi, quos antea memorabam, Pa-
tri Villanovae templi magnifici exstructionem et domum templo
dignam obtulerunt, per fidem pietatemque obsecrantes ne eam
civitatem, cui fontem salutis aperuerant, deserere sustineret;
quin ad se potius curaret mandandos Patres aliquot, qui populi
motus sedarent, vitia compescerent, juventutem catechismo ar-
marent praemunirentque. Sibi curae fore , ne templi, domus
sumptusque magnificentia desideraretur. His tam ex animi vi-
sceribus profectis pollicitationibus Pater Villanova uno satisfe-
cit responso, se conventurum Gandiae Doctorem Araoz ¹ et
eum ad se relaturum affirmans, interim bonis esse animis jubens,
iter suum amplius non existimavit differendum, qui et jam ad
nos rediit satis exspectatus; nec Conchae diutius moratus in re-
ditu est, quam necesse fuit ad paciscendum cum quibusdam ca-
nonicis ut huc post se properarent3 atque eos modo exspectat.

Vale, Pater observantissime.

Compluti Hispaniae, Septembri mense 1550.

Indignissimus tuae Paternitatis filius

DIONYSIUS.

Patrzs Polanco mmm c'n 2⁰ fol. v.⁰: 1550, Alcala.

¹ Pater Antonius Araoz erat hoc tempore Hispaniae ProvincialiS, seu cunctis prae-
erat sociis qui in Hispania degebant.

