286 LlTTERAE QUADRmsss’sREs

011 precari debemus, extrudat ut operarios suos in vineam istam
desertam, super quam (ut Isaias inquit) ascendunt vepres et
spinae, quia non putatur, non foditur, diruitur ejus maceria, ut
sit haereticis in direptionem et conculcationem ¹.

Sed nostris *verbis commendare, immo deplorare ter mise-
ram Germaniam non necessum est3 res ipsa testatur quo deve-
nerimus relicti a bonis, oppressi a malis, pleni scandalis, de-
diti sectis, obcaecati erroribus, corrupti studiis omnis impieta-
tis. Ut nullum misericordiae, charitatis, compassionis officium
collocari posse iustius videatur, quam in sublevandam hanc
unam nationem omnium afflictissimam, miserrimam deprava-
tissimamque. Excitet, quaeso, Deus totius consolationis, excitet
spiritum suum principalem in fratrum nostrorum cordibus, ut
Germaniae nostrae, cuius inutiles plane servi sumus, germani
illi cultores adesse velint et possint, effusuri etiam (uti decet)
sanguinem saepe pro Ecclesia Christi. Oret pro nobis R.daP. T.‚
cui Germaniam magis quam nos ipsos in Christo commenda-
tam esse velimus, si loqui ex animo debemus, quamquam non
ignari prae caeteris omnibus, qui in hac Societate versantur,
egere nos plurimum sanctis tuis precibus sacrificiisque.

Ingolstadii postremo Aprilis die, post Christum natum anno
1551.

Indignissimus filius et servus in Christo,

PETRus CANISIUS.

Superscrtptzo. isis. R.d0 Patri nostro in Christo Domino
Praeposito Societatis Jesu.

Et sommis Philippi Vite· mann, in superiori extrema quar-
tae paginae ora: 1551.

Quad. IngolstadiO, Aprile, Canisio.—Fatte tutte et mandate.

Et alla: post.⁰ Aprilis.

¹ Quae hucusque dixit Canisius de lngolstadiensi Academia, a verbis nempe illis
Clzrz‘stz gratia sum ego sam, lineis conclusit Polancus quasi a librariis. dum has tran-
scriberent litteras, transilienda. Extant tamen in nost'ris duobus transumptis quae
supra commemoravimus.

