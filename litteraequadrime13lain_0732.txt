728 LITTERAE QuADmMEsTREs

Ad haec effecit ut octavo quoque die altaris sacramentum fre*-
quentarent. Quod quum nisi consentiente Antistite facere non
poterant, D.11² Michael sollicitarunt ut illius intercessione pote—
stas illis fieret octavo quoque die communicandi. Illustris quae-
dam matrona D. Melchiora Vintimiglia, consanguinea Mar-
chionis Iracensis, uxor D. Berenghelii, praefecti triremium
Sicularum, quae monialibus illis familiarissime utitur, summis
precibus a D. ¹²0 Michaele contendit ne conciones incoeptas in«
termitteret‚ proposita illius conventus admiranda quadam re-
pentinaque in melius commutatione, quam iisdem, quibus ex—
orta fuerat, concionibus fovendam retinendamque censebat3
insuper fore ut, illo monasterio melioribus legibus et institutis
temperato, reliqua sibi illud tamquam typum quemdam et exem-
plar quod imitentur, quoniam totius civitatis est celeberrimum,
sibi ob oculos ponant. Denique futurum ut concionibus et via
ista spirituali brevi conficiatur, quod multi nobiles atque adeo
principes multa vi ne incipere quidem potuerunt. Dominus hoc
opus in suam gloriam dirigat.

R. P. D. Paulus, praeter grave satis et onerosum totius no—
strae domus et familiae regimen, praeter multas et creberrimas,
quibus distrahitur, confessiones, hactenus semper in doctrina
christiana singulis diebus veneris, epistola divi Pauli ad Roma-
nos singulis dominicis non infructuose perrexit.

Studiorum nostrorum munera nulla solitorum laborum dili-
gentiaeque remissione a praeceptoribus exercentur, non absque
multa Juvenum, cum in doctrina tum in spiritu, promotione.
Nunc Pro-regis exspectatur adventus, quo, necnon R. P. D. Na—
tali, nostra studia novis et lectionibus et rationibus instaura-
buntur. Spem concepimus in Domino certissimam res felicius
multo eorum praesentia progressuras. Quod opitulante nobis
Domino et gratiam suam liberaliter indulgente succedat, ut
tuis nos impetraturus precibus reliquorumque in Christo Reve-
rendorum Patrum charissimorumque fratrum, qui istic sunt,
confidimus.

Vale. Panormi, V cal. Septembr. anno 1552.

R. P. T. indignus in Christo filius,

JOANNEs Roofflzms.

