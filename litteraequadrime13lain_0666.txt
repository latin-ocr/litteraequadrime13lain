602 LITTERAE QUADRIMESTRES

cationis templi Divae Mariae de Rosa (ut dicunt), quo et in sa-
crificiis et in concionibus ac confessionibus et communionibus
utimur, accessisse illuc, sacrumque Missae sacrificium audisse.

Itidem nec de concionibus nostris sermonem habendum du-
xerim, cum de his alias scripserimUS, nec quippiam fuerit im-
mutatum, sed hoc adjunctum, ut etiam a prandio puellis solis
quae in eo templo Rosae agunt, numero septuaginta, habeam
concionem unam festivis diebus, quod publicam matutinam ne—
queant, ob loci angustias, percipere.

Jam jam fere omnium, cum plebeiorum et privatorum, tum
nobilium ac magistratuum, favorem benevolentiamque conci-
liamus. Mirum in modum oblectantur, cum forte accedunt ad
Collegium nostrum, tantum ordinem intuentes adeoque sedu—
lam curam gerentes.

Dominus Alexander ¹, vir illustris et syncerus, sancte est
pollicitus daturum operam, quo nos dilatari queamus, vicina
nempe nostrae adjuncta domo.

Sed caetera leviora, quae multa sunt, praetermittam, maxi-
me cum non patiantur negotia mea diutius hac in re moram
facere. ’

Nos omnes uno ore te et oramus et obsecramus, semper ve-
nerande Pater, ut eo amoris complexu nos perpetuo foveas et
amplectaris, quo hactenus, ne unquam nostri excidat apud te
memoria. Gratia Dei nostri, et'Christi Jesu, salvatoriS, et Spi—
ritus Sancti, rectoris, sit semper in visceribus animae tuae,
Pater observande.

Ferrariae, 9 Cal. Junii 1552.

T.a⁰ Rflae Pjs

Indignus filius in Christo Domino nostro,

JOANNES PELLETARIUS.

¹ Alexander Fieschi.

