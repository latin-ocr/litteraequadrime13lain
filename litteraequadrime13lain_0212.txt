208 LITTERAE QUADmMESTREs

invitarent ad colloquium et mensam, non inviserem, sed eos
qui aliquid boni conferendi gratia et mutui gaudii in Dno., mihi
adesse cuperent. Proinde apud praecipuos oppidi fui in mensa,
qui omnes valde ad omnia auscultabant et boni consulebant,
rogantes me ut et filiorum suorum Lovanii studentium curam
gererem, qui etiam jam in profesto Visitationis Beatae Virgi-
nis mihi confessi communicarunt. Rogabar a pastore et aliis ut
ibi concionarer; sed ego subterfugi imprimis quod ipsi non
satis videbantur mihi instare, et ego meam miseriam, in illis
praecipue quae studium aut praemeditationem praeexigunt,
agnoscens, non nisi coactus aggredi ausim, licet miris modis
totis viribus optarem me posse. Non dubito tamen quin, si ne-
cessitas urgeret‚ Dominus daret gratiam.

Mansi similiter Amstelodamis per quatuor dies et redii in
Culenberch, unde propter dedicationem et extraneorum adven-
tum discesseram3 cupivit enim dominus praedictus, qui me vo-
caverat, facere confessionem generalem3 sic quoque mansi ibi
adhuc octo diebus. Interim aggressus sum et alium canonicum
meae promotionis, doctum et amabilem dominum, qui etiam
dixit se semel venturum Lovanium ad exercitia. Pridie vero
quam illinc discederem, vocatus fui a quadam principali fami·
lia nobili ad visitandum filium domus, sacerdotem canonicum,
qui ab octo annis vix cuiquam loquutus est et detinetur clausus
in uno cubiculo. Ego perplexus tandem ivi eo, intravi solus in
cubiculum, amicis ad foras ostii eventum exspectantibus; inter
caetera inculcavi curn gratia ut se ad confessionem pararet;
sed quamquam parum mihi videretur respondere, dixit tamen
mater cum magno in Domino gaudio quod tunc plura audivis-
set eum loquentem quam in quatuor annis. Sit Deus benedictus.

Ex Culenberch duxit me, cujus confessionem generalem
audieram, ad suos amicos in Schoenhovem, honestam familiam,
et ibi quoque uno die multum rogatus mansi, qui omnes valde
avide susceperunt exhortationis verbum. Et ita tandem Lova-
nium redii postquam uno mense abfuissem.

In illis itaque partibus, maxime Amstelodamis‚ est enim post
Antuerpiam in istis partibus maximum emporium, multum pro·
ficere posset aliquis nostrae Societatis, quae sine ulla haesita-
tione apud illos magni fit.

Rediens Lovanium statim advenerunt'quatuor novi, exce-

