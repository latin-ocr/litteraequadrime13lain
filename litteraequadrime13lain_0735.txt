ΑΝ. 1552 731

P. Victoria progreditur in concionibus italicis et numero-
siori quidem auditorio quam hactenus. Qui etiam, ut speramus,
brevi docturus est et interpretaturus pueris italis fidei nostrae
initia, in quibus illi tanto sunt rudiores quo longius a patria ab·
sunt quoque magis ope institutorum destituuntur. Magna pro-
fecto laude dignus mihi videtur hic labor, quem in juvandis ita-
lorum animabus Patres nostri sumere voluerunt. Quantam enim
illi divini verbi penuriam hic paterentur, quantisque in pericu-
lis perditionis ante adventum Patrum nostrorum versarentur
facile aestimaverit R. Ρ. T. Benedictus ille in aeternum, qui non
solum vult omnes fieri salvos, sed etiam hoc abunde efficit, qua
via et ratione salutem animae quilibet adipiscatur.

Profuerunt ergo Patres proximo cum in studiis turn¹⁴ in con-
cionibus. Redierunt ex Hungaria et redeunt milites itali com-
plures, partim adversa valetudine, partim vulneribus, corpore
graviter equidem affecti, sed peccatorum plurimorum tabe, ut
solet hoc hominum genus, in anima plane confecti; qui confes·
sionis pharmaco a nostris blande oblato, quod ad interiorem
quidem animi luem attinet, integerrime curati sunt, et curan-
tur. Rursum alii, itali pariter, non pauci ex hac vita in coele-
stem migraturi, ut levior certiorque ipsis esset profectio, pec-
catorum suorum sarcinas apud nostros libenter deposuerunt et
reliquerunt.

Apud Germanos fuit hactenus sere insuetum saepius iterare
confessionem. At audent et hi paulatim suasu nostrorum novam
hanc hocin loco consuetudinem inducere. Ex studiosis saepe
habuimus aliquot, qui domi nostrae et confiterentur et commu-
nicarent, immo etiam ex primo professorum ordine. Nuper, in
festo D. Virginis assumptae ad coelos, habuit P. Canisius mes-
sem mulierum Germanarum valde copiosam, ex quibus octo
circiter, et inter eas aliquot nobiles, nobiscum in templo nostro
sanctissimae Eucharistiae Sacramentum summa cum devotione
receperunt.

Spero equidem fore ut plures generet Christo cum filias tum
lilios hic Pater, ubi Viennenses vitam ipsius et mores inculpa-
tissimos penitius cognoverint. Accersitur etiam ad infirmos
nonnunquam ut spiritualis medicus spirituali animae sanando
languori spiritualem quoque medicinam proponat. Vocatus se-
mel ad daemoniacam quamdam mulierem, ut, si quid posset in

