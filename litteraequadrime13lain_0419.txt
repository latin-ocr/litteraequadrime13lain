Ax. 1551 415

confessionibuS, quam in schola, quam aperuimus, ad quam jam
accedunt quadraginta et quinque scholares, quorum quidem
tanta et morum et studiorum est mutatio, ut omnes obstupe-
scant. Erant enim moribus depravati ac blasphemiis omnibus-
que flagitiis dediti; at nunc horum nihil, prout in dies experi-
mento perspicimus, retinent. Nam si quis verbum aliquod minus
honestum aut mendacium depromit, aut legem aliquam collegii
transgrediatur, est qui eum statim apud praeceptores deferat;
de quo quidem instituto adeo gaudent, adeo aedificantur homi-
nes, et eo magis quod quidquam pro eo munere neque exquiri-
mus neque optamus, immo oblata multa rejicimus. Nam saepe
contingit ut puerorum patres ad nos aliqua munera mittant, sed
nequaquam recipiuntur. Altera die tamen effectum est ut cum
quidam servum suum cum munere mitteret ad nos, ac reverso
ipsi alterum remitteret, qui astute domi nostrae et clam suum
deposuit munus. Asserentes alii id scandalo esse quod nihil
quicquam accipiamus, ad nos accedunt suamque operam facul-
tatesque pollicentur; inter quos duo potissimum sunt qui suos
filios Societati dare peroptant, quorum unus, quem unicum ha-
bebat filium, multis Virtutibus decoratum ac aetate provectum,
a nobis recipi quaerit3 alter tres quos possidet, libenter, si per
aetatem liceret, Societati donaret. Ex hac certe schola Deo
Optimo Maximo magnos nos colligere ac collecturos fructus
non dubitamus.

Sunt in ea ex fratribus duo praeceptores, qui diversas legunt

¹ lectiones. Observatur in ea ordo, qui passim in Societate ser-

vari scimus, nempe, ut scholastici saltem singulo quoque mense
confiteantur, qui et jam bis confessi sunt; lectiones christianae
doctrinae ac in templo conciones, singulis festis a Patre Joanne
factas, frequentant, quae conciones summa cum auditorum ae-
dificatione fiunt.

Visitantur fere quotidie xenodochia, in quibus Pater Pascha-
sius multas audit confessiones magno cuni fructu, nam multas
a daemone animas quod abrepserit dubitat nemo. Quidam enim
cum in gutture vulnus accepisset, quamvis per vulneris spira-
mina loquens sibilaret, edensque cibus exiret, nullo modo ut
inimico relinqueret offensam persuaderi poterat, verum invisus
ab ipso Patre , per Dei gratiam, salutem adeptus est. Alter
sacerdos, cum esset ob peccatorum congeriem de propria salute

