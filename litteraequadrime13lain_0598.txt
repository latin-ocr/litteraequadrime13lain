“ 594 LITTERAE QUADRmasTREs

satis, perstringam dumtaxat in summa puncta quaedam. Tanta
fuit animorum agitatio, quam Dominus praestitit populis illis,
aggrediente illis Patre concionem, fuit praeterea tantus et tam
bene affectus animus, quem habebant, tam ad conciones audien-
das quam ad peccata sua patefacienda, ut templum diebus
etiam profestis adirent, perinde ac magnum aliquod jubilaeum
esset oblatum3 quapropter Patri nostro, Patri etiam Balthasa-
ri, comiti suo, tempus non supererat comedendi precesque re-
citandi, quod si quatuor et eo plures iissent, omnes fuissent
probe impediti. Adierunt Patres hospitale. Populus pariter, con-
cionibus auditis nequaquam contentus, confluebat ad hospita1e3
ubi denuo illi Pater concionabatur, et seorsum pauperibus qui
illic aderant; quando Patres ab uno ad alium se conferebant
locum, cum magna eos devotione sequebantur. Tam magna
vigebant populares illi charitate, quod non modo opus non erat
eleemosynas petere, sed potius illis supererant, quae aliis pos-
sent pauperibus in eleemosynas porrigi. Concionabatur Pater
bis ante prandium cum majori populi applausu, concionabatur
item post prandium, quibus rebus mansit gens illa valde bene
affecta, usque adeo ut quidam, homo quidem praecipuus, no-
mine populi venerit petiturus a Patre nostro Provinciali facul-
tatem, qua liceret P. nostro, Doctori Baptistae, ventura qua-
dragesima apud illos concionari. Responderat enim Pater se
sine P. Provincialis venia id efficere non posse. Quemdam
tamen Provincialem Augustinianum ab eis suggestum in proxi-
mam quadragesimam petiisse auditum est.

Doctrina christiana in multis locis diebus festis declamatur.

In hoc regno hoc malum viget quod non integrae confessio-
nes sunt. Existimo enim unicum dumtaxat Patrem in hac qua-
dragesima plures quam decem audisse confessiones reiteratas.
Erat in quodam oppido eorum, quae peragrarunt Patres, homo
quidam princeps, qui a sexdecim annis haberet concubinam,
qui magna commotione, quam praebuit illi Dominus in concio-
nibus Patris‚ ita Dei beneficio ac Patris persuasu immutatus
est, ut uxorem eam duceret quam antea concubinam habebat,
ex qua multos susceperat filios. Habebant oppidani illi quam-
dam sanctam inter se aemulationem, et proinde mittebantur
nuncii magnis efflagitationibus a Patre petituri adiret etiam
eos, ut et alios, et consolaturus et concionaturus. Dum Patres

