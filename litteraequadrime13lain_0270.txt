266 LITTERAE QUADRinIESTREs

venirent, christiani, pestis solebat postliminio civitatem hanc
adoriri ac vastare atrocissime; horum Patrum adventu credi-
mus depulsam.

Hic vero fructus non in nostro solum templo provenit, sed
ad exemplum nostrum in omnibus fere ecclesiis confitentur ac
communicant, si non singulis dominicis, certe in festis primariis.
Sunt frequentes generales confessiones, in quibus summum fru-
ctum experimur, ita ut vix homo idem agnoscatur post genera-
lem confessionem et paucas communiones. Adeo totus alius est.
Faxit Christus ut plures habeamus operarios consessores; spe-
ramus fore ut non ad 300 tantum numerus excrescat communi-
cantium, qui numerus fuit his Natalitiis‚ major certe quam pro
numero sacerdotum, qui hic 4 tantum sumus, sed incredibilem
quamdam speramus copiam ac magnitudinem benignitatis et
gratiae Domini in hac civitate. Haec fere sunt quae de benefi-
ciis Domini in hac congregatione dicenda succurrunt: nunc
vero nonnulla attingam quae, etsi in superioribus contineantur,
tamen nominatim commemorata majorem in modum animum
ad Dei gloriam erigunt.

Est vir quidam nobilis, qui jam 20 fere annos concubinam
domi habuerat impune. obstinate atque adeo abiecte perditus;
hic Dei gratia primum est eo perductus, ut illam uxorem duce-
ret, dehinc ad generalem confessionem; nunc frequenter et con-
fitetur et communicat, totus et animi et vultus hilaritate novus.
E plebejis praeterea 4 concubinarii 8 annorum, unus 12, mulier
una concubina sacerdotis 13 annorum; omnes hi, depulso jugo
Sathanae, ad melioris vitae frugem divino auxilio redacti sunt.
Praeterea cum alioqui frequentes veniant ad confessionem, jam
a multis annis, variis diaboli machinamentis non confessi, in his
tamen tres eximiam Domini gratiam sunt experti. Unus, qui
tres aut 4 annos, daemone plenus, per diversas regiones quaesi-
vit inimicum, ut necem fratris in illius caede ulcisceretur. Alius
totos annos 15 exercuit capitales inimicitias. Tertius totos 30
annos nunquam (nisi semel) confessus fuerat. Magna spiritus
est exultatio in Χ.ο Jesu tam multas videre miserrimas animas
tam aperte a draconis faucibus liberari. Quinque virgines in
monasteria virginum ingressae sunt, X.⁰ Jesu sponso suam et
virginitatem et vitam devovere proponentes. In his, cum gratia
Domini, adhibetur a nobis magna spiritus examinatio, antequam

