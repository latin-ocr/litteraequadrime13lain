486 LlTTERAE QUADRIMESTRES

magistratibus, permultis nobilibus, non paucis coenobiorum
prioribus, qui e singulis fere monasteriis convocati lubentis-
sime convenerant, magna cum discipulorum cum aliorum di-
versorum frequentia in Divi Antonii, cunctis applaudentibus,
habuit orationem; et ex nostris quidam discipulis, quos ad id
magis aptos et idoneos elegeramus, R.<10 Domino Inquisitori,
Praefecto civitatis, Praetori, ac reliquis magistratibus, singula
singulis epigrammata, quae jussu Patris conscripseram, ve-
nuste satis recitarunt. Ad haec quidam parvulus, unius e ma-
gistratibus filius, Domini Joannis Forcadami discipulus, ab eo
diligenter instructus, oratiunculam, qua toti coetui gratias age-
bat praesenti, necnon magistratus omnes ad nostris favendum
studiis excitabat, summa gestus et actionis moderatione pro-
nuntiavit. Quod quantum magistratibus caeterisque placuerit,
cunctorum maximus indicavit applausus. Sequenti die praece-
ptores accommodatas commissorum sibi discipulorum captui
lectiones sunt aggressi, quas quotidie quanta possunt diligentia
prosequuntur; dantque pro viribus operam quo non minor sem-
per religionis et morum probitatis quam doctrinae vel eruditio-
nis fiat accessio. Sed iis fusius explicandis, quia, R.de in Chri-
sto P.‚ alias audivisti, supersedeo.

Mense Novembri, in celebratione generalis Concilii Carme-
litarum, disputationes diebus octo sunt habitae, in quibus pri-
mum doctores et in sacra theologiae facultate promoti, deinde
candidati theologicas simul et physicas positiones agitandas
publice tuebantur. Quibus RduS P. Dominus Paulus ¹ interfuit,
ubi suam latentem quodammodo virtutem, multisque non satis
antea cognitam, non sine Dei honore et majore Societatis au-
thoritate, protulit et in pleniorem lucem emisit.

Interjecto paucorum dierum spatio nobilis quidam Joannes
a Bononia, Archidiaconus, sui patris motus desiderio, qui
eum videre disputantem paterno quodam affectu summopere
cupiebat et ejus ingenii vires experiri, utriusque facultatis
conclusiones in summo templo frequenti magistratuum, nobi-
lium, medicorum, monachorum et aliorum plurimorum con-
cursu defendit; ubi, cum R.<¹11S P. Dominus Paulus disputaret,

¹ Ρ. Paulus d Achillis.

