AN. 1551 3‘41

mur interdum ad aegrotorum confessiones audiendas. Concio-
num auditorium in dies magis magisque crescit, cum non me-
diocri auditorium studio, aedificatione et fructu. Ad haec,
adeunt nos subinde multi, alii consilium normamque ac metho-
dum certe vivendi, alii lectiones privatas et particulares ad
animarum suarum utilitatem expetentes; omnibUS‚ quantum
Dominus dat, satisfacere conamur.

Haereticus ille, de quo alias scripsimus, qui ob haeresim
amplius novem annis in carcere retentus est, resipiscens tan-
dem et ad fidem catholicam reversus, palinodiam cecinit et no-
bis nunc saepe confitetur peccata sua, dolens suam vitam quod
tamdiu in erroris tenebris delituerit, et Deo gratias agens de
tanto accepto beneficio.

Hebraeus quidam, adolescens annorum viginti , precibus
fratris christiani a Priore nostro Trinitatis exceptus est, apud
nos cathecumenus egit, et a nobis nostrae fidei dogmata edo-
ctus, die Sancti Matthaei Apostoli in celebri hujus urbis tem<
plo baptisma suscepit. Postea, nostrorum fratrum consuetudine
captus et nostrae Societatis instituto ductus, statuit Deo in no-
stra religione servire. Fratri porro roganti et efflagitanti ut ali-
quam artem ad vitam tolerandam capesceret, libere respondit
putare se frustra baptizatum, si sibi degenda vita in multitu-
dine et saeculo foret, hoc praesertim aevo adeo corrupto et
omnium vitiorum ac scelerum genere inquinato; proinde, ut
suae saluti consultum melius sit, decrevisse se in hac Societate
perpetuo vivere et mori, si ei concedatur; et ut admittatur,
quotidie summis precibus contendere non desinit, offerens se
paratum et expeditum ad omnia, quae imponantur obeunda,
etiam gravissima, nec curare se quae ministeria exercerc
jubeatur, modo in aliqua parte locum habeat in Societate. No-
bis certe in dies majorem significationem praebet futuri profe-
ctus; et sane is videtur, ut, Deo favente, magna de eo sperari
possint. Plurimum ingenio, judicio et memoria, firmissima
ctiam valetudine pollet; versatus est diu in veteri hebraico Te-
stamento ita ut quemvis locum in promptu habeat, et memori-
ter, cum usus postulat, recitet. Peragravit totam Palaestinam

i

¹ Is, postquam Societatem ingressus est et sacris ordinibus initiatus, P. Joanncs
Baptista Elianus dicebatur. Ejus gesta breviter enarrat ALEGAMBE, Bibliotheca Sct‘ipt.
Soc. Jesu, et post eum PATRmNANr, Menologz'o ds pie memorie, mense Martio, die 3.

