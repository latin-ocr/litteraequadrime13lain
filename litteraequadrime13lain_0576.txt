572 Llr'rERAE QUADRIMESTRES

CXXXIV

P. Nicolaus de Lanoy
Patri Ignatio de Loyola.
Vienna, 24 Aprilis 1552 ¹.

nis

Gratia et pax Domini nostri Jesu Christi sit semper cum
omnibus nobis. Amen.

Kalendis mensis Maji nunc imminentibus, praescriptoque
nobis tempore commonente, ad R. V. visi sumus transmittere,
quae pro nomine Christi animarumque salute, quatuor jam fere
exactis mensibus per Patres Fratresque nostros charissimos
peracta sunt, quae equidem, divino aspirante favore, qua po-
tero brevitate et perspicuitate complexurus sum.

In primis, docente experientia, omnibus notissima, quamplu-
rimos homines ex diversis orbis partibus ad unam Viennam
Austriae confluere, celebritas loci et ipsius regionis opulentia,
ni fallor, bonam partem huc pertrahit. Maximus interim est nu-
merus eorum hominum, quos spes majoris quaestus relinquere
suasit patriam Italiam; hic etenim ea gens potissimum jampri-
dem arces et vastissima construit propugnacula, quibus prae-
clara haec civitas undique cincta probeque munita valeat sese
commodius tutari contra impetus immanis illius ac barbarici
hostis ², quem certum est nihil magis habere ³ quam ut illam
suae tyrannidi queat subjicere. Verum enimvero his interea
contingit, ut dum magna sollicitudine ventris escam quaeritant

 

¹ Apographae litterae in fol. 16 et 17 Codicis 1551.

‘-' Intellige turcas. qui Viennam saepe saeculo Χνι oppugnarunt.

Γ» Sic apographum sed fortassis aut desunt verba in votis. aut pro habere scriben-
dum soret avere.

