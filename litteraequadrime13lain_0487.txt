AN. 1552 483

vixdum illucescente mihi sit auspicandum. Bonam spem esse
audio de quibusdam haereticis, quorum utinam minor esset hic
proventus, quique cum lubenter ad nos audiendos venire dican-
tur, suas etiam opiniones paulatim emendare censentur, ad
meliorem, ut confidimus, frugem redituri, ut abjectis errorum
tenebris in luce versentur Ecclesiae sanctae. De populo satis
constat miram illius religionem esse coepisse, postquamin hoc
templo a me coeptum est concionari. Non solum aures ad
audiendum avide verbum Dei praebet, sed etiam ad precandi
rationem tam pie quam studiose componit sese, ut nusquam
alibi praeter omnem sane morem in Bavaria precantur. Sacri-
ficanti ad finem usque Missae assistunt. Cum Eucharistia su-
menda est, singulari cultu eo sese convertunt, fusis humi cor-
poribus, id quod in Germania videre sit rarissimum.

Munus Procancellariatus, quod hucusque quamvis invitus
retineo, conor equidem ab humeris excutere3 at me satis extri-
care vix possum, etiam si tua me defendat authoritas, Reve-
rende Pater3 sic urget Episcopus, Princeps et Academia. Sed
modis omnibus ut hoc onere liberer procurabo.

Novum nobis ostium se aperit Argentorati (vulgo Argenti-
nam vocant). Est ea civitatum germanicarum una praenobilis,
raris admodum instructa dotibus, mundique ornamentis referta.
Scripserunt illinc ad me canonici cathedralis ecclesiae, nobilis-
simi quidem illi, quum inter hos et duces et comites plurimi
numerentur; sed propter lutheranismum coacti excedere, nunc
demum suis restituti sedibus, curant res afflictae ecclesiae suae.
Scripserunt, inquam, ad me illi ut ecclesiastem acturus ¹ illuc
veniam, aut certe quidem tot modis afflictae ecclesiae suae sta-
tum semel inspiciam; curaturos se modis omnibus ut susceptae
peregrinationis me nunquam poeniteat. Rescripsi igitur me de
mutando loco nihil posse statuere, quando ipse mei esse juris
desiissem3 in me porro nullam futuram moram si missus ad illos
gratificandum quicquam possem efficere. Nunc parum abesse
autem quin Episcopo Eystettensi me comitem ad synodum
adjungerem, sic annuente scilicet praeposito meo, nisi primores
Bavariae obstitissent quominus ea in Concilium profectio suc—
cederet. At boni canonici illi, ne quicquam intentatum relinque·

ConeionaturuS.

