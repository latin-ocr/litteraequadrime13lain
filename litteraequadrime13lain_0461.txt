AN. 1551 437

aliquando pie exhortatur. Quod 11661 christiana charitate cxci·
tatus faciat, accedit tamen Regia aliorumque magnatum volun-
135, quae confirmat atque urget id quod sua sponte Pater facit.
Hinc etiam factum est, ut omnes leges, quas praefecti adoles-
centibus praescripturi erant, P. Claudii arbitrio vel approba-
rentur, vel commutarentur.

Petiit quoque ab eodem Patre Serenissimus Rex, et instant
vehementer consiliarii, ut componat aliquod compendium chri-
stianorum dogmatum, et maxime illis de rebus, de quibus hoc
tempore inter catholicos et haereticos controvertitur, quod pro-
ponatur, cum omnibus regiarum provinciarum Parochiis, tum
praecipue istis adolescentibus, ut nimirum finem illum, cui des-
tinantur, recte assequantur, si ubi religionis nostrae cardo
versatur, perfecte solideque didicerint. Cui petitioni non potuit
resistere Pater, sed ne satisfacere hactenus ob occupationum
aliarum multitudinem, a quibus ubi liber nonnihil fuerit, sumet
molestum absque dubio et difficilem illum, sed tamen utilissi-
mum, conficiendi compendii laborem. Non parum quoque fru—
ctus cepit idem Rdus P. Claudius in familiaribus cum professo-
ribus aliquot, et quibusdam aliis, colloquiis, quorum confessio-
nes etiam audivit.

Sed RduS quoque P. Nicolaus de Lanoy non negligenter et
venatur et arripit, quantum potest per domesticarum rerum
administrationem et publicum docendi munus, de proximo bene
merendi occasiones. Habet etiam suos filios spirituales, eosque
partim Italos, partim Germanos, quos in confessionibus instruit.
1110111111 nonnulli in hoc sacratissimo festo Natalis Domini, in
templo praedicatorum, multo populo adstante, sanctissimam
communionem nobiscum suscepere.

Fratres etiam omnes charissimi, quandocumque spes aliqua
fructus affulget, cum proximis venientibus aut manentibus ala-
cres et promptos ad id sese ostendunt.

Ex populo Germanico ideo minor fructus hactenus est col-
lectus, quod nemo inter nos sit, qui potuerit semen christianae
pietatis seminare; speramus tamen non ita multo post tempore
nonnullos ex nobis in lucem prodituros, qui summo conatu ad
id se jam praeparant. Nec dubitamus (Domino propitio) de ma-
gno fructu, populus enim hic natura bonus, et ad pietatem ve—
hementer propensus esse videtur. Atque de aliis haec.

