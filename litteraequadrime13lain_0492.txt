488 LITTERAE QUADRIMESTRES

uno interrogante, altero respondente, quidquid superioribus do-
cuerit, novissima lectione repetatur.

Ac ut de confessionum frequentia fructuque uberrimo, Re·
verende in Christo P„ nonnihil intelligas, magnus ad nos confi-
tentium numerus in Omnium Sanctorum solemnitate, non minor
in Divae Virginis Conceptione, maximus in Nativitate confluxit.
Nam die Nativitatis trecenti et eo plures confessi sanctissimum
altaris Sacramentum susceperunt, ex quibus plurimae matro-
nae, nonnulli etiam viri nobiles adfuerunt. Quidam qui, saepius
aliis sacerdotibus confessi, non omnino conscientiam prae pu-
dore peccatorum faecibus expurgarant, a nostris exhausta sen·
tina recesserunt. Fuere complures qui a duobus, quinque et
octo annis, gravissimis peccatorum ponderibus se non exone—
rarant. Aliquae mulieres, quae cum suis maritis divortium fece-
rant, beneficio confessionis in gratiam redierunt.

Nonnulli ex nobilioribus nostrorum Patrum consuetudine
non mediocriter afficiuntur, eosque singulari quodam studio
prosequuntur, quibus quantum tribuant authoritatis vel ex hoc
uno facile licet perspicere, quod de rebus suis gravioribus et
majoris momenti soleant ipsos, praecipue Rdssm Patrem Domi-
num Paulum, consulere, consiliis parere, et tamquam oraculis
acquiescere. Hactenus de confessionibus.

Nunc de Societatis propagatione paucis, Rde in Christo P,
accipe. Tyronum nostrorum numerus, paucis abhinc diebus,
aliis in Societatem tribus cooptatis amplificatus est, quorum
unus nobili, non minus religione quam sanguine, natus familia,
parentum virtuti morumque probitati videtur ingenue respon—
dere. Reliquos duos quaedam synceritas et admiranda (quam
prae se ferunt), puritas, magis quam sanguiS, illustravit; e—
quibus alter in hospitali majori duobus mensibus cum tanta in-
servivit obedientiae, charitatis et humilitatis testificatione, ut
omnes in sui admirationem induxerit; alter quotidianis, quas,
dum rei sacrae vel concionibus interesset, effundebat, lacry-
mis, suae devotionis et pietatis multis dedit mensibus argu—
mentum3 quibus in virtutibus omnes excrescere magis ac magis
in dies enituntur. Plures, non solum juniores sed aetate simul
et eruditione provectiores, assiduis instant precibus ut admit-
tantur, inter quos quidam paedagogus gallus, satis in litteris
humanioribus exercitatus, qui Lutetiae, nostro etiam tempore,

