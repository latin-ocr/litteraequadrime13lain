A N. 1550 237

LXIX

P. Petrus Canisius
Patri Ignatio de Loyola.
Ingolstadio‚ ‘28 Decembris, 1550 ¹.

IHS

R.de in Christo Pater.

Gratia domini nostri Jesu Christi et pax nobiscum perpetua.
Postquam huc venit R. Ρ. Μ. Nicolaus Goudanus‚ eiusque co-
mes M. Petrus Scorichius (nunc quartus est mensis), summa
Dei bonitate et recte valemus et, ut ante solebamus, in praele-
gendi functione versamur. Nec procul hinc abest R. P. Clau-
dius, de quo saepe testati sumus quantum praesidii tum nobiS,
tum Societati huic toti adferat, dum in Comitiis manet Augu-
stanis. Perfecit sane (summa Deo, patri summo, gloria) ut Se-
reniss. Romanorum Rex, Ferdinandus, non promiserit modO,
sed litteris etiam datis, partim ad Pontificem Max. , partim ad
R. P. T.‚ promissionem hanc firmarit, curaturum se statim
in academia sua Viennensi ut Societati nostrae collegium bene
dotatum assignetur. Quare duos illuc e nostris Theologos mitti
voluit, qui locum et fundamenta totius Collegii occuparent. Hoc
primum apud Germanos collegium nostris erit, tamdiu deside-

1 Ex apographo ad Hispanienses socios Roma misso, in folio duplici nullis nume-
ris designato. Autographae Canisii litterae, quarum apographum habemus. sunt
etiam in folio duplici, hoc modo: a verbo jesus ad verba Petrus Canisius in prima et
secunda pagina folii prioris, eui numeri sunt 6 et 119; prima posterioris folii pagina
nitida omnino est, et secunda superscriptionem tantum continet, manu Canisii exara-
tam, cui in ima folii ora addidit alius: 1550, Ex Ingolstadlo, 28 X.bri⁸ In superiori
autem hujus paginae ora inceperat ipse, ut videtur, P. Canisius scribere p. prone: sed

verso calamo delevit. Item juxta sigillum, quod cerae rubrae impressum erat, est nu-
merus 50.

