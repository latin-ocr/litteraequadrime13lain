310 LITTERAE QUADRIMESTRES

Elegimus praeterea duos, qui prae caeteris authoritate va-
lebant, quorum sit officium lites quasvis deponere ac inimicitias
sive discordias 3 regnabant enim plurimae factiones atque horni-
cidia: hic audio uno die quinquaginta occisos fuisse, ibi sexa-
ginta, alibi centumquadraginta: omnia demum homicidiis plena
et seditionibus. O quot oppressiones, quot raptus virginum,
quot latrocinia, quot violentiae! et adhuc plagae calent. Et ut
unum, unde caetera conjicies, referam, ad quadraginta exiis
qui occiso cuidam conjuncti erant, in conjectos ¹ quidam Ta-
narius sigillatim evocavit et, securim in manu habens, capite
truncavit3 ne uni quidem pepercit, et tamen natu grandis erat.
Electi sunt igitur hujusmodi pacis conciliatores, et componen-
darum dissensionum modum, ut ego in Domino sentiebam, eis
tradidi, et singulis quibusque festis congregari cum filiis debent
in ecclesiis, ut christianam doctrinam utrique addiscant. Ver-
santur enim in maxima ignorantia Dei et rerum spiritualium;
unde inter hosce montes tam multa homicidia malaque alia nata
sunt.

Delegimus etiam foeminas, quae infirmorum curam habe·
rent3 primo quidem ut confiteantur et communicent3 deinde, si
pauperes fuerint, ut aliquos de congregatione, ut dixi, instituta,
per oppidum mittant, qui necessaria infirmis curent: ad quas
etiam pertinebit dissidia, quae inter foeminas accidunt, compo-
nere. Ad christianam etiam doctrinam audiendam iisdem die-
bus festis debent convenire, filiasque in pudicitia non in choreis
et pompis enutrire, ut hactenus cum magno corporis et ani-
mae damno fecerunt. Tam ipsae quam viri ut Missam audiant et
coronam seu rosarium quotidie dicant, jejunia ab Ecclesia in-
ducta observent, et mutua charitate se complectantur, efficere
curavimus. Quod per Dei gratiam se observaturos promiserunt.

Multum etiam lachrymarum fuderunt sacerdotes et laici per
verbi Dei virtutem. Et revera admirandam vitae mutationem
esse factam post primam visitationem, in hac secunda animad-
verto. Adeo ut fere omnes diebus dominicis communicent, et
tam sacerdotes quam laicos in pietate profecisse tantopere video,
ut Deo ineffabiles gratiarum actiones debeantur.

Et ut devotionis aliquod signum tibi referam, quodam in

 

 

¹ Sic; sed haec iisdem sere verbis enarrata vide in POL'ANco. Clzronz'con, t. 11,
an. 1551, n. 77, pag. 190.

