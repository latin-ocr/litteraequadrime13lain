Ax. 1550 217

familia multum in Domino consolata fuit. Pater vero Adrianus
altero die discessit.

Eodem fere tempore, cum amici Patris Adriani et alii qui-
dam multum essent turbati et deaedificati eo quod dictus Pater
omnia haereditaria bona cuperet sibi dari et expendere in subsi-
dium studentium in Societate, timentes nimirum, ut frequenter
ab aliis fit, lites, molestias atque alterationes cras aut perendie
posse contra eos excitari. ivit Pater Adrianus, ob profectionem
Hollandicam transiens, patriam suam, et hanc turbationem in-
telligens, fratri respondit se non tanti aestimare omnia bona ista
temporalia, ut propterea velit lites movere; sed id quod petii,
quia vos pios et conscientiosos scio, peto in simplicitate cordis
propter Deum, quia urget me conscientia; reliquum committo
Deo et vobis Nam tribus de causis praecipue haec peto; primo
ut eo citius possim ab istis temporalibus absolvi et in sancta
paupertate vivere ac mori; 20 ut illi, quorum unus stat pro mil-
libus in Ecclesia Dei, inde sustententur; 3.⁰ ut amici, tanto-
rum bonorum‚ quae per ipsos fierent, essent participes. His
omnium oris sic obstructis, mirabili cum charitate et pene
lachrimis tantum obtulerunt Patri Adriano ut plene sit conten-
tus nec amplius optaret. Et ita tempestas illa magna cum aedi—
ficatione cessavit. Benedictus Dominus.

Brevi Pater Adrianus invitatus a quadam domicella cum
aliis viris spiritualibus ad coenam, vidit obiter domicellam illam
aurea torque aliisque pretiosis ornatam. Revolvens autem secum
quod jam coepisset ei frequenter confiteri et communicare, et
quod sancti Apostoli, La ad Tim. 20 et La Petri, 3.0, aperte haec
prohibebant, post aliquos dies vocavit eam ad se in templum et
super istis admonuit. Illa mox cum multis singultibus et lachri-
mis et plicatis manibus erupit dicens: Benedictus Deus, inquit,
qui tandem unum mihi dedit confessorem, qui me defectusque
meos reprehendat3 hactenus dictum fuit mihi: ecce bene licet
tibi secundum tuum statum vivere; sufficiat tibi quod diligen-
ter visites templum et des eleemosinas. Deinde rediens domum,
statim torquem auream deposuit, et quascumque habuit, obtulit
proximo templo in honorem Corporis Domini, et postea repre·
hendit suos aliquos confessores eo quod viam Domini non ali-
ter eam docuissent; et ita, laus Deo, manet in fervore et bene
contenta.

