AN. 1551 395

integrum perseveravit in hac voluntate; ut pulcherrimae spe-
ciei dote praeditus est, ita forti ac robusto corpore, et, quod
majus est, bona animi indole et modestia.

In festo Pentecostes receperunt a Patribus sacramentum
synaxis scholastici quadraginta, singulisque diebus festis per-
severant multi. Multa alia potuissent a Patribus fieri et ad
Ρ. T. scribi, nisi obstitisset adversa valetudo P. Baptistae, in
quam saepius recidit.

His finem dicendi faciam, commendans orationibus Ρ. T. im-
primis animam meam, deinde infirmos Patres ac universos
Fratres, qui omnes simul complemus numerum duodenarium,
exceptis duobus famulis.

Bene vale, mi R. Ρ. in Domino Jesu, quem rogamus ut te
diu nobis incolumem servet.

Lutetiae, Kalendis Septembris 1551.

Tuus in Christo obedientissimus filius,

ROBERTUS CLAYSSONIUS .

Superscm'ptz'o z'n quarta pagina. R.d0 in Christo Patri, Do-
mino Ignatio de Loyola, Praeposito Generali Societatis Jesu.
Apud Sanctum Marcum. In aedibus S. Mariae de Strada.

ROMAE.

Solvantur latori quatuor solidi Romani.

Alsa mauu in ima paginae quartae ora: 1551, Lutetie. de
Clausonio‚ calendis setenbris.

Et manu J. Ple. Vz'to: Qua. Parigi, cal. 7.briS, Sett. 51. Q. S.

El in tertia pagiua t οἱ ἐμοὶ ἐισὶ πτωγοὶ ὥσπερ ἒγω.

