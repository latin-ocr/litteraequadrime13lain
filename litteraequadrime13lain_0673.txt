AN. 1552 6159

nae ¹ institit multis precibus ut concIonari vellem in quodam loco
publico Coloniae diebus dominicis et festivis; quod hucusque
feci et, spero, cum fructu.

Jam etiam in alio loco incipio concionari, ad hoc maxime
rogatus a loci illius rectoribus. Pater Arnoldus supplet vices
meas in loco illo, quod jam relinquo. Habet bonam gratiam di-
cendi et libenter eum audiunt.

C onfessionum numerus augetur in dies.

Istis mensibus multi apud nos fuerunt in exercitiis magno
cum fructu.

Confratres omnes diligenter tractant sua studia. Singulis
sextis feriis aliquis domi nostrae habet orationem declamato-
riam, ad quam multi extranei adveniunt nec parvo cum fructu.

Magna est nobis hic spes collegii, si Episcopus praesens es—
set. Omnes de nostra parochia bene favent nobiS‚ similiter ct
noster pastor, et Decanus Noviomagensis, Suffraganeus noster,
Decanus summi templi et plures alii, quos omnes commendo
precibus P. V. cum tota nostra familia.

Bene valeat P. V. in X.⁰ semper.

1552. 'Ultima Maji.

R. V. servus in Domino,

LEONARDUS KEssEL.

¹ Lucanae scribebat Polanci librarius, in Clzron. t. 11, pag. 583.

