Ax. 1551 267

carum consilium probemus. Ita fit fere ut victi etiam ipsi paren-
tes earum animi propositum boni consulant.

Mulier una, 14 annos a daemone obsessa, liberata est, ac
magna devotione et spiritus libertate Domino famulatur. Item
alia, quam diabolus 3 annos obsederat. Nec mirum; haec enim
regio in valle daemonum sita, et plenissima daemonum est ¹.
Opus praeterea obtulit nobis Dominus proximis diebus, de quo
ne in genere quidem scribere licet; fructum tantum ejus dicam3
ejusmodi enim est, quo caedes 7 hominum, furtum vero pessi-
mum 15 aut 20 millium aureorum vitatur.

Hoc anno magna est annonae caritas in hac insula, alioqui
feracissima, et pauperes extremam patiuntur inopiam. Dedimus
operam his 4 mensibus ut eleemosynae colligerentur, tum a pa-
tribus ² juratis tum ab aliis, quibus aliquod subsidium pauperi-
bus esset paratum. Eas tamen eleemosynas nos non attingimus
nec distribuimus, sed eam curam esse voluimus duorum Mes-
sanensium, qui et omnes pauperes nosse possint, et vacet illos
perquirere gnam eleemosyna solum pauperibus, quibus aliunde
spes nulla est, dispensatur), et qui alioqui publice probati ho-
mines habentur. Res est et boni exempli et fructus non modici.

In expeditione Aphricana‚ cum jam Aphrodisium expugnas-
set Pro-rex, Panormi mortuus est filius primogenitus, regno ab
eo praefectus discedente. Placuit juratis ac civitati ut ego suo
nomine Pro-regem viserem. Jucundus ei fuit adventus meus.
Itaque cum jurati 5 in exilio essent, trium quidem liberationem
ego impetravi, duorum commutationem exilii, ut longe commo-
dius habitarent et propius Messanam, quod civitati et publice
et privatim pergratum fuit.

Societatis in hac civitate tanta est existimatio et authoritas
in X.0 Jesu, ut fere omnia, quae ad conscientiam attinent vel
spiritum, ad nos referantur; frequentissime enim de variis rebus
consulimur, idque adeo, ut nostra hac authoritate abutantur
nonnulli, si quid velint confirmare vel excusare, Accidit etiam

¹ “Quod autem de multis obsessis a daemone superius facta sit mentio, minus mi-
randum Rectori collegii Messanensis videbatur, cum Messana in valle , cui Daemona
nomen, sita sit, nec procul ab aliquo ore inferni, prout Sanctorum aliqui magnae aucto·
sitatis asseruerunt.„ POLANCUS. Clzron„ t. ιι, pag. 543, ann. 1552, n. 312.

Ξ Abbreviatum vocabulum est in mss. hoc modo pribus, quod fere semper pro pa-
tribus est.

