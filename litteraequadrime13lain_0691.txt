AN. 1552 (587

saluberrimam, ut speramus, mortem obierit. Ejus uxor, jux-
ta receptam consuetudinem, postridie Patri confessa est com-
mendavitque mariti jam defuncti animam precibus forte suble-
vandam, quam consolatus est Pater fidem dans id sese praesti-
turum posteroque die Missam ejus nomine lecturum. Accidit
autem ut, cum celebraturus accesserat, eo adduci non potuerit
ut ob quod venerat exequeretur, nesciens plane impedimenti
causam. Domum reverso indagandae voluntatis gratia, cujus
certior in templo factus non fuerat, suggestum est sacrificium
pro illo viro offerendum; atque ita immensas Deo gratias agens
quod tantam nostri gerat curam, modesta quadam hilaritate
fidem liberavit; immo centum Missas audiri hujus causa cura—
vit, et ipse tres praeterea legit. Omnia hujus Patris praeclara
gesta narrantem tempus deficeret.

M. Cornelius studiis theologicis, ut uno verbo infinita com·
plectar, immoritur, quem, quantum per corporis infirmitatem
licet, imitatur Petrus Spiga. Arnoldus et Joannes Conspeanus
diurna nocturnaque manu versant Aristotelem, magna cum
omnium uterque exspectatione. Ego, spectator potius quam
commilito, incipiam tamen, mei exercendi gratia, ab humanio-
ribus litteris abhorrens, ut multi putant, grammaticam Cle-
nardi graecam expendere, in hebraeis addiscendis nonnihil
etiam operae colloco, multum interim distans a vigilantissima
charissimorum fratrum diligentia.

Quamvis plura esse non dubitem, superioribus non minus
memoratu digna aut fortassis digniora, ne R. P. T. molestus

sim, ea omnia nosque totos tuis sanctissimis orationibus quam
humillime commendamus.

Lovanii, 10 Junii a. 1552.
De mandato Patris Adriani,

PETRUS SILVIUS.

Superscm‘ptz'o manu Patris Adriani Adrz'aenssens: IITIS.

R.d0 in X.⁰ Patri Mgro.. Ignatio de Loyola, Praeposito Societa-
tis Jesu, Romae.

Alia manu: Quad. Lova. 1552. x. Junii.

