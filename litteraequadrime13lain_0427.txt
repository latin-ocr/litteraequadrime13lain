ΑΝ. 1551 4213

alium ab eo tempore juvenem adjunximus, qui est Pisis natuS,
annum circiter decimum quintum agens, ingenio satis felici
dotatUS, et iis imbutus moribus ut omnino ad religionem natus
esse videatur, qui post ingressum virtutem obedientiae tanto
est animi fervore complexus, usque adeo in religiosis Virtuti<
bus promotus,-ut, licet postremo admissus fuerit, alios tamen
ingressu religionis priores quadam pia et sancta aemulatione
antevertere contendat. Caeterum illi summo studio summaque
vigilantia in eam rem incumbunt, ut carnis incendia, mundi
fallacias, daemonis laqueos, quos ipse nullo non tempore omni·
bus, sed magis et potentius adhuc in religione tirunculis, ob-
tendere solet, dissipatos proterant, studentque ut sint in obe-
dientia prompti, in humilitate primi, in dilectione fervidi,
eaque est inter ipsos non minus sancta quam strenua contentio,
ut non modo palmam sibi non eripi permittant, sed alter alte-
rum post se relinquere nitatur, cum tamen se mutuo incredibili
amore prosequantur, revereantur, omnibus charitatis officiis
amplexentur, ut corpora quidem multa, sed animus unus esse
videatur. Quisque quod fratris est, suum, quod suum, fratris
esse sibi persuadeat.

Non desunt alii Juvenes ingenio et optimis moribus conspi-
cui, qui quotidie multis precibus ut eos admittamus conten-
dunt; ex quibus duos, ut speramus, nostrae Societati commo-
diores delectos in aliorum numerum referemus; reliquorum ad
tempus ingressum dilaturi.

In praesentiarum unus et viginti in hoc nostro collegio su·
mus, quorum quisque pro viribus nititur ne tempus frustra
conterat3 sed diversi3 diversis muneribus obeundis praefecti,
talentum, quod acceperunt, in Dei collatoris honorem non se-
gniter in opus proferunt. Studentque ne quod ipsi praestare
possint, et ad Domini propagandam vineam conducibile videa-
tur, praetermittant.

Dignetur benignissimus Jesus igne suo non consumente sed
perficiente nostros animos accendere, quo nostras omnes cogi-
tationes, industriam, studia, labores, summatim nos totos ad
ejus honorem et gloriam referamus, ut ejus suavissimam vo-
luntatem percipere, perceptae voluntatis imperio acquiescere
valeamus, ut, quando ex hac vitae statione decesserimus, in
coelesti Hierusalem nullis hostium miniS, insultibus et incursi-

