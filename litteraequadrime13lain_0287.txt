Ax. 1551 233

chio, qui et ipse magna cum aedificatione vixit nobiscum, et
hinc aegre dimitti potuit, quod in professorem publicum jam
diu ac multum esset expetitus.

Ut propius ad nostra veniam, haud opus fore puto multis
hic repetere studia solita, praelectiones item atque conciones
nostras, in quibus eodem duce progredimur, quo primum au-
thore coepimus, Christo Jesu Domino nostro, cui gratias etiam
agimus ob auctum jam auditorum numerum. Nec maior fuit
unquam aut melior Theologiae hic restaurandae spes, praeser—
tim quum multa tractentur de duplici collegio extruendo: alte-
rum Societati nostrae destinatum atque promissum est, alte-
rum Scholasticis Theologiae constituetur, iis, qui aliquando
ministri ecclesiarum in Germania esse velint ac possint. Po-
sterius hoc nostro adjungi collegio volunt, ut haud procul ab·
sint, quos regi et institui a nobis desiderant, existimantes hoc
pacto quam optime collocari sumptus, quos nunc maximos re-
cipit haec academia, cui a Pontifice Maximo concessum est dae-
mum ¹, ut ex vicinorum ecclesiasticorum proventibus decimas
integras semel atque iterum colligere possit.

Precandus est certe Dominus misericordiarum ut nullo in-
terturbante procedat hoc duplex collegium, quemadmodum
Ducis illustrissimi consiliario, quum hic esset, per Dei gratiam
persuasimus et ‘² qui hoc institutum se modis omnibus appro-
bare atque promovere velle dixit, eoque curaturum se mitti
litteras Ducis sui ⁵ tum ad Pontificem Maximum tum ad R. T.
Haberet non paulo melius Germania, si studiosi, tum ad pieta-
tem, a qua fere obhorrent, tum ad Theologiam, quae illis odiosa
sacta est, assuefieri possent, ac praesertim (ut mihi videtur) si a
nostris instituerentur.

Curamus nunc ut ad disputandum in aedes nostras venire
pergant hebdomadatim, ita multis horis in Dialectica et Physica
exercent sese, nos praesides adsumus, et ad disputandi usum,
qui hic interiit pene, revocamus delectos aliquot bonaeque spei
adolescentes. Faxit Dominus ut, sicut in literis, sic in spiritu

¹ Sic Canisius.

2 His Canisii verbis per Dei gratiam persuasimus el substituit Polaneus vi-
sum est.

⁵ Canisius dixerat: eoque missurum se lz'tterass sed his deletis, apposuit in ora pa-
ginae Polaneus, signo addito ut textui insererentur haec alia: curaturum se mitti lit-
teras Ducis sui.

