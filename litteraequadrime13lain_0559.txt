ΑΝ. 1552 535

Fratres, Domino favente, tam litterarum studio quam spiri-
tualibus exercitationibus diligenter incumbunt. Ab hominibus
hujus regionis gratanter excepti sunt. Atque, ut videtur, ab
ipsis non parum in Domino diliguntur. Quae res cum superiori-
bus mensibus omne persequutionis genus adimeret, non semel
a fratribus audiebam non satis felix indicium videri quod tam
placide nobiscum ageretur; acceperant enim a te dictum eo
majoris spei collegium tibi esse, quo persequutionis igne magis
in fundamentis probaretur.

Verumtamen non placuit Domino ut id, quod fere proprium
est nostrorum collegiorum initiis, huic penitus deesset. Nam
surrexit quidam mercator, qui se a duobus apostolis, sic enim
nos vocant, ad alearum ludum provocatum fuisse in corona
hominum affirmaret. Ex quorum numero nonnulli, qui nostri
benevolentia talia de nobis dici dolebant, cum aliter ejus asser·
tionibus satisfacere nequirent, id relevandi animi gratia atque
ut aliorum taedium deponeretur, factum responderunt. Sacer-
dos vero quidam, charitate zeloque, ut videbatur, permotus, rem
ad Patrem Melchiorem Carneiro detulit, quo ipsi mederetur
rumoremque, si posset, extingueret.

His non multo post successit quod non minorem invidiam
atque persequutionem pariturum erat. Sacerdos quidam, ex
nostris se esse asserens, pecunias a devotiS, quorum audiebat
confessiones, exigebat, quarumdam imaginum ac sacelli nostri
ornandi obtentu, et id genus alia, turpis lucri causa, simulabat.
Contra haec tamen diaboli machinamenta, quibus honestorum
hominum corda a Patribus et eorum monitis avertere conaba-
tur, excitavit Dominus qui se, tacentibus nobiS, superioribus
opponerent. Nam sacerdos quidam senex et orationis studiosus,
cum ad ejus aures rumor pervenisset, zelo Domini accensus
non prius comedit quam, mercatorem adiens, rei veritatem
cognovit ac prodiit. Comperitque mercatoris domum talis lu-
dere volentibus patere solitam, ipsumque a clericis nescio qui-
bus ad ludendum lacessitum.

Quidam etiam juvenis, qui Patribus in vinea Domini labo—
rantibus interfuerat, statuens sacerdotis illius institutum a no-
stro alienum, remque diligentius scrutatus, ut intellexit ipsum
de Societate non esse, non cessavit donec observans locum,
quo sacerdos se recipiebat, illuc etiam satellites induceret.

