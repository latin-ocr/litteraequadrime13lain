Ax 1552 587

vestitus nimiam profusionem male audiebant, verum etiam
tamquam inventrices exquisitae harum superfluitatum ore pu-
blico ferebantur.

Deinde vir quidam in animum induxerat et firma delibera-
tione mentis statuerat proximo suo insignem irrogare ignomi<
niam, qui dum hac quadragesima uni ex concionibus Patris
Baptistae interesset, tanta devotione et animi dolore subito
affectus est ut omnem rancorem et odium conceptum ac mentis
pravam intentionem illico deponeret, statimque inimicum adiit
et'cum illo in gratiam rediit ; quod resciscentes sacrifici D. Joan-
nis, in qua id contigerat, gaudentes ad nos venerunt nobisque
rem omnem ut gesta fuerat narraverunt.

Praeterea mulier fuit, quae a multo tempore viro alieno con-
cubina fuerat. Haec, audito uno ex tribus sermonibus, quos
habuit Pater Baptista de Passione Domini in hebdomada san-
cta, tacta est dolore cordis intrinsecus, et facie unguibus lace-
rata capitisque velamine detracto, quemdam vicinum nostrum
adiit, eum obnixe rogans ut apud nos intercessor existeret
’ efficeretque ut Pater Baptista ipsius confessionem audiret; po-
tita tandem suo desiderio confessa est jamque vitam degit ho-
nestam et castam, recogitans annos elapsos in amaritudine
animae suae.

Praeter haec mercator quidam solebat domi nostrae confi-
teri suasque spiritus necessitates et cuncta animae consilia Pa-
tribus communicare; hic iturus ad nundinas oppidi, vulgo Vil-
lalon appellati, non prius sibi discedendum existimavit quam
nos alloqueretur ac vale pronunciaret. Venit ergo domum no-
stram tristis atque lachrimabundus, deplorat jacturam quam
passura erat anima sua, ut ajebat, ex absentia et elongatione
familiaritatis et conversationis, qua antea usus hactenus fuerat
curn Patribus et fratribus hujus domus. Affirmabat insuper ac
obiter referebat quanta utilitas quamque copiosus fructus ani-
marum appareret ex eo tempore quo advenit Societas nostra in
hanc urbem; qui nequaquam minimus foret, dicebat ille, etsi
nullus alius decerpi possit nisi is quem anima ipsius percepit,
quem persensit maturescere.

Ad haec omnia, nonnulli exercitia spiritualia apud nos susce-
perunt, quorum quatuor scholares sese Societati addixerunt ac
dederunt3 suntque in praesentiarum in hac domo, quotidie pro

