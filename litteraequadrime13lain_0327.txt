AN. 1531 323

Nec sane ulla ex parte contemnendi erant permulti illorum, cum
inter ipsos quidam a decem annis, quidam a viginti, alii a tri-
ginta, nonnulli etiam a quadraginta confessi non essent. A festo
Resurrectionis vero ad hunc usque diem, tam multi quoque die-
bus festis ad nos confugerunt, divina misericordia, ut putem, si
sex essemus sacerdotes <sumus autem tres tantum numero in
praesentia), omnibus satis fore quod agerent. Quod autem dico.
ex eo maxime patebit, quod qui inter primos nobis fuerunt de-
voti, quibusque jam fidere posse videmur non discessuros eos a
vera via, quo facilius locus esset his qui novi venirent, alios
sibi probatae (ut novimus) fidei viros confessarios elegerunt.
Venerunt autem quidam. et praesertim tempore quadragesi-
mae, tam pio affecti erga nos animo ut, cum vereremur ne ex-
spectando molestia afficerentur (non enim omnibus respondere
poteramus), suaderemusque ut ad alios religiosos se conferrent,
responderint se nequaquam id facturos, sed venturos potius per
integram hebdomadam, a mane ad vesperum exspectaturos,
donec his confitendi facultas daretur a nostris. Communican-
tium multus est numerus semper, et hoc festo Pentecostes plu-
res ducentis in templo nostro communicarunt.

Quae vero ex his confessionibus sequantur bona, longum
esset recensere ita sigillatim3 percurram tamen quaedam bre-
viter. Plurimas virgines, et nobiles et inferioris etiam sortis,
Christo se puras et immaculatas devoverunt. Et harum tantus
est numerUS, ut justum monasterium, si nunc exstrueretur, im-
plere possint. Neque quicquam eas remoratur ad monasteria
ingredienda, quam quod reformari ea prius vellent. Neque ter-
tium, quem vocant, ordinem subire volunt. Cujus rei hanc unam
afferunt causam palamque praedicant, nolle se impediri quomi-
nus, cum in saeculo degant, ad nostros illis venire liceat.

Multae quoque viduae continentiam voverunt. Reliquarum
etiam mulierum bona pars, licet matrimonio alligatae, sibi
tamen ab ornamentis superfluis temperant, et simpliciores solito
incedunt, ut facile appareat, nec intrinsecus eas jam esse quod
suerunt.

Concubinarii multi omnino divisi disjunctique sunt: plurimi
vero matrimonio copulati invicem: restitutiones non paucae
factae. Si vero etiam ad singularia descendendum est, quidam
potionem veneni ex occasione uxori propinandam jam tribus

