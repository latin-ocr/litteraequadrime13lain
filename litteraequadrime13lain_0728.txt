7⁴24 LITTERAE QUADRIMESTRES

CLXIV

J oannes Rogerius
Patri Ignatio de Loyola.
Panormo, 28 Augusti 1552 ¹.

,L

Ex quo te, R. de in Christo Pater, de iis, quae observando-
rum Patrum charissimorumque fratrum ministerio Dominus hic
operari dignatus est, ineunte Majo certiorem fecimus, aliae,
porrigente Domino, spirituales, quibus vacarent, non defue-
runt occupationes3 sed omnes variis et frequentibus exercitiis,
quidam lectionibus, alii concionibus, nonnulli confessionibus
audiendis, eorum multi duobus vel tribus istis intentis muneri-
bus desidiae vel ignaviae locum nullum reliquerunt. Sed supe-
riores sudores, vel novis succrescentibus, vel iisdem, velut
Sisyphi saxo, semper eodem recidentibus laboribus diligentis-
sime cumularunt. Unde non inferior Dei gratia fructus, non so-
lito minor utilitas, sed aliquanto copiosior, sicut in posterum
semper in Domino futurum confidimus, emanavit. Quae qualis
quantave fuerit, paucis, ut obedientiae P. V. pareamus, exol-
vemus. ’

In ecclesia nostra a quamplurimis, augescente in dies nu-
mero, confessionis necnon communionis sacramenta, multis
cum admirantibus tum probantibus, assidue frequentantur. Ve-
rum praecipuus quidam concursus, cujuslibet hominum condi-
tionis ac status, in jubilaeo, quem summus Pontifex pro implo-
randa christianorum principum pace benigne concesserat, apud
nos exstitit. Tantus enim fuit ut apertissime quanta esset ope-

¹ Apogmphum in fol. 41 Cod. 1551.—Aliud non sunt hae Rogerii litterae nisi praeee-
dentium Petri de Rivadeneira in paucis emendatarum litterarum latina versio.

