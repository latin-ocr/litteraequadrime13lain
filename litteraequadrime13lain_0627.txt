AN. 1552 0⁴23

sit. Neminem praeterea adeo aptum, cui gallicanae provin-
ciae excolendae et Societatis in hac. regione promovendae cura
delegari commodius possit, quam Rssfflffi Patrem Paschasium ¹.
Cujus negotii argumentum prolixiori oratione postremis suis
litteriS, quas vos recepisse confidimus, prosecutus est.

Itaque, quum, octo fratribus a Natali dominico hinc Romam
dimissis, quatuor dumtaxat reliqui essemus, excepto famulo,
placuit divinae providentiae numerum adeo exiguum adhuc
imminuere, fratre nostro charissimo, Magistro Carolo Com-
melino, flandro, violenta febre ex hujus vitae mortalitate ad
aeternae felicitatis quietem evocato, quem fraterno affectu ora-
tionum vestrarum suffragiis commendamus, orantem Deum
perfecta charitate pro nobis. Mirabilem patientiae et mortis
sui ipsius, ante mortem corporis,' exemplum prae se tulit,
quale ipse mihi optare possum. Migravit ad Sanctorum Socie-
tatem in coelum vigesimo sexto Aprilis, tempore matutino,
ante horam septimam, Sacramentis omnibus Sanctae Matris
Ecclesiae insignitus et munitus tamquam Jesu Christi athleta
invictus.

Poterat animum, humanis affectibus obnoxium, charissimi
in Christo fratris mors commovere, nisi aeternae vitae et re-
surrectionis viva spes mentem christianam erigeret. Piis la·
chrimis parcendum, ubi fides imperatrix fraternae redemptioni
et saluti congratulari nos jubet.

Sed dum unius incommodi spiritualis consolatio moerorem
extinguit, altera successit adversitas, quae animum tenerum et
lacte alendum facile supplantare possit3 adeo ut, praeter pa-
tientiae atque perseverantiae fructum, in quo potissima meriti
portio collocata est, nullus prope evangelici profectus relictus
videatur nobis locus. Ecce Pater noster Baptista, novo quo-
dam gravissimae imbecillitatis morbo prostratus, multos jam
dies lectulo decumbit, mortis potius agonem quam vitae labo-
rem frequenter patiens. Quo incommodo spiritualis ac evange-
licus fructus omnis, in sacrae confessionis et communionis
frequentatione consistenS, suffocatus opprimitur, quamquam
bellorum periculum plerosque nobis familiares e Gallia abege-
rit, adco ut numerus ad nos accedentium plurimum decreverit.

 

¹ P. Paschasius Bro'et, Italiae eo tempor(- provincialis.

