⁴260 LITTERAE QUADi‘leEsTREs

rent, affirmans rempublicam christianam magnam utilitatem
inde reportaturam , quod quidem ad has nundinas plurimi con-
fluunt ex tota Hispania. Ρ. Doctor, precibus et rationibus con-
victus, non potuit negare quod ille tam pio affectu poposcerat:
mittitur ergo P. ‘Baptista et alter cum eo, ea tamen conditione,
. ut post quindecim dies statim domum redirent3 erat enim tunc
domi nostrae penuria sacerdotum et finis jubilaei propinquabat,
quo maxime opus erat copia sacerdotum. Postea cognovimus
rem esse sane dignam admiratione videre gentem illam methy-
mnensem, quanto pietatis ac devotionis affectu accensa sit
quamque commota ex sermonibus Baptistae3 frequenter nam-
que praedicat in platea, in qua nummularii, quos campsores vel
banquarios nuncupamus, suas exercent negotiationes, ubi sem-
per solet esse maxima turba hominum cujuscumque status et
conditionis, praesertim mercatorum, ex diversissimis plerum-
que nationibus. Hi ad vocem sermonis Ρ. Baptistae, cunctis
negotiis, contractibus, litibus et officiis intermissis, accurrunt,
et magno silentio atque attentione audiunt praedicantem ver-
bum Dei, idque non raro cum altis suspiriis et abundanti la-
chrymarum effusione. Primae concioni habitae apud illos num-
mularios adfuit vicepraetor methymnensis qui, nondum adhuc
finito sermone, alloquitur socium P. Baptistae, admonetque eum
ut jubeat concionatorem ab inchoato sermone desistere, asse-
verans locum illum minime idoneum esse publicis concionibus,
insuper adjiciens ansam praeberi furibus surripiendi aliena.
Sed si velit verbum Dei annunciare, eat, inquit, in ecclesias.
Hoc audiens religiosus quidam ordinis Divi Augustini, praeve-
niens responsionem fratris nostri, contendit in eo loco ecclesiam
esse, cum ibi sit tam numerosa multitudo fidelium in nomine
Jesu congregata, ac proinde rectissime factum esse quod ibi-
dem regnum Dei publice praedicetur; praesertim cum templum,
quantumlibet amplum, capax esse non possit tantae multitudi—
nis: non defuerunt qui illico exsurgerent adversus praetorem,
partes monachi defendentes. Factum est tandem ut, imposito ei
silentio, placidus totam audiret concionem3 postea vero ne ver-
bum quidem de hac re proferre visus est. Praeter has concio-
nes, diebus quoque dominicis ac festis praedicabat in ecclesiis
potissimis eJus oppidi, quae, etsi amplae admodum videantur,
tantus tamen erat concursus ut, postquam in suggestum ascen-

