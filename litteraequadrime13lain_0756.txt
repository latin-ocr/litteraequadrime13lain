752 LITTERAE QUADRIMESTREs

sic enim intellexit Superioris verba. Consimili habitu missus
cst alius Pater in plateam hujus oppidi, indutus sola subucula
satis attrita3 ivissetque inter cognatos et notos (hic enim est
ortus), nisi frater quidam eum domurn reduxisset, priusquam ab
aliquo videretur. Eodem modo reductus est domum frater alius,
qui ad eumdem locum mittebatur cacabo humeris super impo-
sito. Cumque frater alius visus esset breves tunicas fastidire,
dixit illi statim Superior ut, relicta talari veste, tunica brevi se
indueret, jussusque est exutus pallio per populum incedere; in—
cessitque et domum rediit, solito hilarior et liberior. Praeterea
cum eleemosynam quidam pauper peteret, jussus frater alius
calceis se exuere et eos dare pauperi; quod statim ille fecit lae-
tus admodum. Sitiebant his temporibus arva ejus oppidi, adeo
ut putei magna ex parte exsiccarentur, magnis etiam angustiis
totus populus in armorum strepitu versabatur, eo quod rumor
esset numerosam turcharum classem non longe abesse. Quare
cum vellet Rector noster armis nostris nos etiam induere, con-
gregatis omnibus fratribus, proposuit illis prius universas pro-
cellas, quibus Jactabatur Ecclesia, et privatas angustias, in
quibus versabatur hic populus3 deinde sciscitatum est ab omni—
bus quibus armis utendum nobis esset, ut in agone isto vince-
remus. Assignabant quidam vivam fidem, alius voluntatem con—
formem divino beneplacito, alius orationem, alius sacramentum
confessionis et communionis, meditari item longe majora esse
mala, quae meremur, his quae nobis evenire possunt. Decre-
tum fuit tandem, quoniam sequ ens dies festus erat Assumptio-
nis, ut per illud octiduum fra tres ter acciperent sacramentum
communionis, et coram ipso etiam Sacramento congregati,
omnes ter per noctem flagris se affligerent, et quod a quinta
hora matutina usque ad nonam horam vespertinam oratio fieret
sine intermissione, partitis inter omnes fratres successivis ho-
ris. Eadem igitur nocte omnes flagris se affecerunt, feliciter
quidem; nam ea nocte et sequenti biduo ea aquarum abundan-
tia terram inundavit, ut, satiata jam terra, agros super immi-
neret unda. Post haec ad nos missae sunt litterae ex Valentia,
quibus admonebamur falsum esse rumorem de classe turcha-
rum exortum. Nec tamen Dominus fructum illum amisit3 multi
quippe hoc timore ad confessionem compulsi sunt.

Haec occurrerunt scribenda P. Tuae ex iis, quae hoc quadri-

