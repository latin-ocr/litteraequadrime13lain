Ax. 1551 377

Multis signis facile dignoscitur patrem Doctorem omnesque
etiam fratres ab eisdem nobilibus maximo diligi amore. Quod
inter illos passim jactitatur hoc est: nullos civitati plus afferre
commodi utilitatisque quam nos, cum tamen graves nulli simus.

llflanentium deinde in carcere peccata audimus, corumque
praesertim qui jam morti sunt condemnati, quod in eam venit
consuetudinem, ut quotiescumque quis, ob commissa scelera,
capitali supplicio afficiendus sit, nos statim vocemur ad pec-
cata condemnatorum audienda, eosque ad locum usque suppli-
cio destinatum comitandos et ad bene moriendum disponendos,
In judiciis tum saecularibus, tum ecclesiasticis, maxima Patris
Doctoris fratrumque habetur ratio. Cum de interdictis simili-
busque rebus inter sese dissident, Patrem Doctorem ejus rei
sumunt arbitrum ejusque consilium sequi, ac ad Christi hono-
rem spectantia praestare, non parum delectantur. Ex nostris
sacerdotibus quidam diligenter curarunt uxores aliquas, a suis
repudiatas viris, maxima cum concordia paceque eis resti-
tuere.

A Methymna del Campo acriter instarunt ut Pater Bapti-
sta ¹, nundinis praeteritis, eo proficisceretur concionaturus.
Hoc majori cura conatuque quam omnes expetivit Rodericus
de Duefias, qui etiam pro virili conatus est ut ibi Societatis
collegium erigatur, quod cum P. Provinciali egit, seipsum do-
mui neccssaria suppeditaturum promittens. P. Provincialis ²
una cum Patre Francisco de Borja, ejus hac de re tanta cura
et zelo charitatis perspecto tantaque utilitate, quae ibi ex Socie-
tate emanare poterit (cum undique gentium, nundinarum cau-
sa, eo multi se conferant), id facile concessit; jamque domum
in civitate praecipuam habet paratam maximaque cum dili-
gentia necessaria omnia curat. Ibi nunc Pater Baptista cum
aliis duobus habitat: eodem credimus septem vel octo ex hic
manentibus, vel si plures licuerit, mittendos. P. Baptista ibi
concionabitur: P. vero Maximilianus dialecticam interpretabi-
tur illuc euntibus, conscientiaeque etiam dubia occurrentia
explanabit. Theologiae enim cursum jam integrum absolvit.
P. Baptista, postquam hinc discessit, diebus dominicis in ejus

¹ P. joannes Baptista Sanchez.
”-· Ρ. Antonius de Araoz.

