“ ’ ΑΝ. 1552 699'

cas autem conclusiones saepissime defensare cogimur, quia
non magna est condiscipulorum multitudo.

Pater Melchior CarneIro in vinea Domini pro viribus labo-
rat, atque, favente Domino, multo major in dies fructus suc-
crescit. In hac quadragesima cum non exigua animarum utili-
tate concionatus est; ita tamen concionibus deserviebat, ut ab
audiendis confessionibus non cessaret, neque, si vellet, credO,
potuisset. Tantum enim animi affectum gerit hic populus erga
Societatem, ut etiam invitum ad audiendum, ut videtur, essent.
pertracturi.

Transacta quadragesima, existimans majorem animarum
utilitatem sequuturam , si totus se confessionibus dederet (abun-
dat enim haec civitas concionatoribus, confessariorum autem,
qui id munus digne exequantur, magna inopia est, si cum
eorum numero comparetur, qui a sacramentis vulnerum suo-
rum remedium expetunt), concionibus relictis, ad confessiones
audiendas se totum convertit. Itaque in ecclesia majori, quae
prope est, quotidie tam mane quam vespere sedebat, veluti
ante quadragesimam facere consueverat3 unde fere semper
transacto prandii tempore ad prandium veniebat. Cogebatur
tamen aliquando sedem in ecclesia majori ad tempus relin-
quere, ut multarum nobilium matronarum petitionibus satis
faceret, confessiones suas ab ipso audiri postulantibus, quae,
Vel propter adversam valetudinem, vel alias ob causas, ad
ecclesiam summam venire non poterant. Hac in re hactenus
perseveravit, et semel tantum post quadragesimam conciona-
tus est, petitionibus quarumdam monialium provocatus. Modo
ut etiam iis satisfaceret, qui ab eo instrui in oratione et san-
ctis exercitiis desiderant, tempus quidem matutinum in audien—
dis confessionibus in cathedrali ecclesia consumit: vesperti-
num autem in audiendis confessionibus aliquorum, qui, ut dixi,
ad eam ecclesiam venire nequeunt, et in exercendis atque in
oratione instruendis proximis tribuere decrevit. Quod tempus,
ut credo [nonP] sufficiet, si omnium, qui id petunt, desideria.
expleturus sit.

A tribus monasteriis monialium accersitus est, quae ab eo
in oratione instrui cupiunt. In uno eorum fructus, favente Do-
mino, non mediocris coepit emergere, quantum ex mortifica-
tionis amore et vitae mutatione intueri licet. In alio quoque

