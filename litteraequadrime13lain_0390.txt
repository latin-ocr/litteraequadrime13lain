1386 Liri‘ERAr: QL'ADRlMESTREs

magna omnium devotione, circiter trecentos homines invicem
reconciliavit, quorum multi non mediocriter offensi existima-
bantur. ,

Ad hujus Patris genua, in templo, praesenti tota multitudine,
homo quidam cum lacrymis se provolvit ac petiit ut sibi, suo et
fratrum nomine, ignosceret quod in nos aliquando maledicta
conjecerit praveque detraxerit. Non multum abest quaedam ec-
clesia, dicitur Sti. Mamerti, cujus parochiani non solum inter
se iras atque jurgia permagna exercebant, non sine magna
animarum corporumque jactura, sed neque nobis quidem par-
cebant, quin maledictis et opprobriis nos nostraque accusarent,
ita ut, elapsis diebus, fratres duos qui, componendarum amici-
tiarum gratia, ad eos venerant, non mediocriter verbis fuerint
persecuti. Cujus rei causa videtur, quod quibus, vivente supe-
riore abbate, non sine magna hujus monasterii atque ecclesia-
rum ejus jactura, libere uti licebat, eorum nunc minus pro arbi-
trio usus concedebatur. Hos frater quidam, nomine Michael
Bayros, in Domino instituendos in hac quadragesima, man-
dante Patre, suscepit. Qui, ut erant durissimi, sic magno hujus
fratris labore et sudore devicti sunt; nam ultra exhortationes
publicas, diebus dominicis inter enarrandum evangelium cum
magna omnium devotione factas, privatim domos adibat, atque
odia permulta, quae non nisi hominum nece finem habitura cre-
debantur aut potius incrementum, paulatim mitigando extirpa-
vit, ita ut veniam invicem petere persuaserit. Quoniam vero
totus fere locus hoc malo erat contaminatus, ut omnibus opem
ferret, die jovis, qua Dominus pedes discipulorum lavit, cum
mandatum exponens, multa de odio et dilectione dixisset, geni-
bus flexis coram universa multitudine, cum multis lacrymis.
quod P. Joannes Gouvea prius, ipse quoque effecit, lacrymante,
ut mihi relatum est, toto illo hominum conventu, quorum duri-
ties singularis habetur. Sic autem fratrem hunc praeter consue·

tudinem suam reverentur atque amant, sicque mores mutatos
in melius esse intelligimus, ut vere dexterae Excelsi mutatio
esse Videatur. Quidam homo, qui acrius in initio fratri huic re-
stiterat, tactus a Domino factique poenitens, revertente eo
domum, ad iter occurrit et cum lacrymis de pertinacia veniam
postulavit. Sic denique ei affecti sunt, ut nullo modo eum a se
abstrahi patiantur. Quare, ut existimo, quo eorum saluti et de-

