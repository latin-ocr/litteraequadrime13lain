AN. 1552 >043

Mulier quaedam, quae ut minimum octo annis usuris vaca-
verat, facta hic generali confessione, et peccatum dimissum ¹et
peccandi occasionem penitus abjecit. Et quoniam in mulierum
mentionem incidimus, commodum fuerit nonnullas recensere
quae, ex coeno luxuriae atque illicitae libidinis ereptae, ad pu-
riorem reductae sunt vivendi normam, quod cum fiet, simul
quoque de viris, quibus hoc idem contigit, dicendum erit.
Prima igitur hic sese offert meretrix quaedam, quae cum decem
annis cuivis prostituta et iis, misera, sordibus involuta vixis-
set, confessione peracta, ab hoc statu penitus discedere de-
crevit.

Alia quaedam octo annis modo huic modo illi addicta, non
tamen cuivis exposita, ad nos confitendi gratia accessit, et
inter confitendum, erat autem confessio generalis, visa sibi est
sentire quasi ahenum igne plenum per os suum exire et velut
mortua ad pedes confessarii cecidit: hanc daemon videlicet
obsederat3 quo liberata, domum sana mente et valido corpore
reversa est ac postea communicavit. Nupserat haec, et vir
ejus generaliter confessus est. Praeter has, alia generalem
(neque enim hoc nomen mutabo) confessionem edidit, quae de-
cem annis hujusmodi peccatis dedita vixerat. Sed quid eam
miremur, quae decem annos sic vixerit, cum et aliae duae suc—
currant, quarum altera, quae generaliter confessa est, sexde-
cim annis, altera decem et octo concubina fuerit, utraque,
confessione facta apud nostros, ab hoc vitae genere recesse-
rit? Nihil magnum divinae virtuti, qui nunquam renasci senes
juberet, nisi et opem ferret, quo ipsi renasci possent.

Quod sane factum est et in his, quae modo retuli, et multo
etiam magis in eo, quod jamjam referam, si modo id renasci
dicimus e corruptissimis moribus et longa malorum consuetu-
dine animum ad meliorem frugem revocare. Etenim mulier
quaedam nobilis, quae totos triginta et sex annos, nunquam
interea confessa, in concubinatu vixerat, quamquam interim
ex his viginti annos Viro conjugata fuisset, post generalem
confessionem et sacrae Eucharistiae sumptionem, prorsus hanc
vitae rationem vitare se Velle professa est et singulis mensi—
bus confiteri pergit. Sed jam de mulieribus hactenus; nunc de
viris. .

Fuit inter hos vir quidam nobilis, qui, cum jam tricesimum

