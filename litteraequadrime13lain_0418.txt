414 Llrrssimlt QUADRmffisTREs

Eaedem litterae absque Patris ,loannis de Polanco emendationibus.

Summa Chri. gratia nostris semper inhabitet cordibus.

Adest tempus, benigne Pater, in quo, obedientiae jussu, ra-
tionem reddere tenemur eorum, quae his quatuor proxime ela-
psis mensibus, quibus hac in civitate egimus, summi Dei gloriae
facta sunt, quam provinciam libentissime suscepisset R. P. Joan-
nes, nisi permultis in negotiis detentus fuisset. Quare hoc mihi
munus subeundum suit, sane impar negotium, quod si non prae-
stabo prout pietas tua postularet, imbecillitati meae ignoscas
velim. Dabo tamen operam ne usquam officium meum desit.

Et primo loco de fratribus ratione aliqua, licet pauca, dicam:
quos non solum ut in vocatione permaneant, verum etiam ut
magis ac magis in dies in spiritu proficiant, curant Patres. Hi
litteris vacant summa cum diligentia, quibus legit Pater Joan·
nes mane tres lectiones, primam in litteris humanioribus, aliam
in rhetoricis, tertiam in grammaticae latinae praeceptis3 a pran-
dio vero binas de graecis lectiones habent. Inter coenandum
quotidie nostrum unus, aut concionatur, nunc latine, nunc vul-
gariter, aut certe orationem habet. Singulis diebus dominicis
etiam aliqua habetur oratio aut a fratribus aut ab his, qui in
ludo litterario, sub fratrum disciplina, litteris incumbunt3 fratres
enim, ut qui sint pauciores memoriaeque mandant quotidianas
lectiones, minime tanto oneri respondere possunt, ut singulis
dominicis unus eorum orare queat. Adde quod pergratum pa-
rentibus esse videtur quod filiorum ingenia hoc genere dicendi
se exerceant. Ad eam autem orationem multi accedunt externi.
Sed de fratribus hactenus.

Adiverunt Patres Ducem ut illi, de nobis bene merito, se
gratos ostenderent, quibus majorem in modum humanum se
ostendit; sed illum longo sermone alloqui facultas non fuit, ut
etiam ex domesticis plurimi, quod in conficienda pace sit assi-
duus. Interrogat tamen saepe de nobis et perplacent illi quae a
nobis factasunt, ut nobis relatum est, tam in concionibus ac

