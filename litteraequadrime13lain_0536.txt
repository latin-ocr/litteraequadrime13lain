532 LITTERAE QUADRIMESTRES

recipere coeperit, divina, ut speramus, ope ad perfectam sani-
tatem brevi reducendus, aut certe a bonorum insigniumque
virorum consortio, quo antehac familiariter usus est, nequid
gravius ominari libeat, cum potius nihil non sperandum sit
boni, abhinc profligandus. Ut ut tamen cedat, non levis mo—
menti videtur fore quod actum est.

Paucis ante diebus venit ad nos vir et gravitatis et doctrinae
multum prae se ferens, idque, ut visum est, tentandi gratia,
cum nonnihil ab initio cavillatus sit, unde ludimagistrum esse
hominem suspicati sumus, minime vero trivialem. Is, modestis
primum responsionibus demulsus, deinde instituti nostri et do-
cendi ratione pe1·suaSUS, toto se ex animo nobis bene cupere
ac favere indicavit. Utinam inspirante Deo idem faxint omnes,
ut certe non facere non possunt quotquot pia, aut ingenua sal-
tem, mente sunt praediti. Fieri autem vix potest quin oblatrent
nonnulli, autetiam insultent, vel catholicae doctrinae profes—
sionem exosi vel aliquo famae aut rei suae dispendio exulce-
rati. Nemini profecto justae indignationis ansam porrigere stu-
demus, sed omnibuS, ut Dei ac proximi charitas urget, ex
animo bene volumus ac precamur. Et nequid forte per impru-
dentiam tale quid committamus, amicos super his probos et
solertes viros saepe consulimus, praecipue vero R.d¹1¹1¹ Domi-
num Antistitem nostrum, qui paternum plane erga nos ani-
mum officiumque omne exhibere pergit, immo etiam mater-
num, adeo nos tenere diligit, studiose fovet, sollicite custodit,
et nihil postremo praetermittit quod possimus desiderare, nisi
desideremus plus quam possit. Studemus et nOS, ut debemus,
omnem vicissim illi exhibere gratitudinem, observantiam ac
precationem piam.

Haec sunt, Pater venerandissime, quae in memoriam suc-
currunt, nunc temporis scribenda, licet parum scitu digna, si
cum illis conferantur, quae passim aliis in mundi partibus a
Societatis hujus membris, etiam postremis, geri accipimus.
Quod utinam nobis, ut par est, pro calcaribus sit, ut jam vel
abhinc in hac salutari via minus segniter curramus; qua in re
providentissimae tuae charitatis reprehensiones increpationes-
que, praeter solitas admonitiones et preces, humiliter, cupide
et obnixe expetimus, quibus nos pro sua benignitate dignetur
mitissimus jesus.

