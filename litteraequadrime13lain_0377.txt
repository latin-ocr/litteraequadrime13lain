A x. 1551 373

Collegimus quasdam eleemosynas in pauperum sustentatio-
nem, praecipue vero in gratiam studiosorum Theologiae, quibus
et vitae sumptus in multos annos, Deo duce, procuravimus.
Verum eo Ventum est apud Germanos ut, ne propositis quidem
stipendiis, ad sacra haec studia promoveantur adolescentes.
Tam alieni sunt ab ea professione, quae nunc vel maxime fit
necessaria, ubi sacris de rebus vel infimi et indoctissimi quique
passim disceptant ac sine fine nugantur.

Rmus Episcopus Eystettensis, Ill.mus Bavariac dux, ct haec
tota simul academia contenderunt, neque desistunt adhuc in-
stare, quo munus obeam Cancellarii. Sed hunc honorem ut in-
stituto nostro alienum refutavi hactenus, meamque indignita-
tem tum per litteras, tum viva voce coactus sum exponere. Ex-
cusando autem ac detrectandO‚ nihil impetravi aliud quam
quod Princeps ipse jam scripserit R. P. T. ut auctoritate tua
compulsus ego id susciperem, a quo certe abhorret animus.
Majores idcirco gratias debemus huic principi, quod ad jacienda
demum fundamenta hujus collegii sese convertat, eoque jam
scripsit ad R. Ρ. T. ut ex Urbe quidam e nostris huc destinaren-
tur, promisso illis ipsis viatico. Qua de re jam responsum ex-
spectamus quotidie, nihil sane lubentius accepturi, quam ut
tamdiu desiderati fratres demum accedant, et hanc Bavariae
vineam colant illustrentque Christi benignitate.

In carceribus non defuerunt quos et verbis et laboribus no—
stris consolarinominus voluerit. Eorum unum, post decollatio-
nem, et cum Christo putamus regnare, et orare simul pro nobis
confidimus, quemadmodum ille bona fide, paulo antequam mo-
reretur, mihi pollicitus fuit.

Scripsit jam semel atque iterum ad nos Episcopus insignis
Saxoniae proponitque statum vere miserabilem Ecclesiae suae,
ad quam instaurandam nostrorum adhibere conatus exoptat.
Commendatum utcumque habet nostrum hoc institutum, et
coram agere nobiscum cupit quo pacto afflictis Ecclesiae suae
rebus subvenire possit. Speramus non inutile futurum istud col·
loquium, ex quo fortasse reperiri aliquod ostium queat Socie-
tati, ut ad fontem harum omnium haeresum ac parentem, hoc
est, ad ipsam usque Saxoniam penetret, suumque figat illic ta-
bernaculum in nomine Jesu, ubi Sathanae regnum, et haereti-
corum asylum ac domicilium proprium esse solet. Aperiat Do-

