- 654 LITTERAE QUAoRmiEsrREs

habitum esse scholasticum et clericalem: et ut ex facie licet
conjicere, vagum, qui, ut ab ipso audivit, nunc primum initia—
tus est dialecticae.

P. Baptista, his intellectis, multa animo volvens, scilicet,
quantum incommodi posset hic juvenis nobis adferre et pertur-
bationis, quodque ea de causa e Collegio Longobardorum dis-
cessimus ut soli essemus et quieti, quodque aditus unius mona-
chi posset introducere multos alios, quum ampla sit domus et
nos pauci, quodque hic monachus diu nobiscum esse deberet an-
tequam absolverit philosophiae et theologiae cursus, quodque
in victu quotidiano et obedientia diversi instituti homines vix
convenire possint, quantumvis modesti, quanto vero minus
hic qui depravatus est moribus? Adde quod hoc non conveniat
instituto nostro ut curam habeamus juvenis alterius instituti.
Ab altera vero parte mente agitabat, quemadmodum et qui-
dam Doctor, amicus Societatis nostrae, superveniens, illi
· dixit, forte dominum domus hinc quaerere occasionem ut, si
nos renuamus, hinc nos abigat, ut in locum nostri ponat hujus-
cemodi monachos Abbatiae suae. Forte enim piget eum pro-
missionis jam factae, quum enim sciat nos nemini unquam,
quamvis ei conjuncto, familiae nostrae consortium permi-
sisse, cogitans quod multo minus huic monacho permittamus
hoc ipsum, forte, ut dixi, quaerit occasionem, quamvis non
audeat hoc Pater noster temere asserere.

Respondit autem Doctori in hanc sententiam, nesciens tam
brevi tempore quid commodius responderet, se quidem para-
tissimum esse domino suo et sibi satisfacere in omnibus, quae
posset; verum tria obstare, ob quae minus posset certi aliquid
respondere. P.111 quod sit instituti nostri neminem admittere,
etiam unum e nostris alioqui futurum, qui semel gestaverit
aut gestet habitum alterius professionis, quanto igitur minus
admittendus esset tandem abiturus a nobis? Hoc autem non
audere se infringere sine Superioris consensu et mandato. Se-
cundum, quod hic parcissime viveremus et quod saepe esset
olla igni apponenda, alioqui non apponenda, propter eum qui
habet unde commode vivat, si eadem in mensa nobiscum co-
mederet3 quae res faceret ut subigeremus nos expensae, quam
facere non possemus. Tertium, quod cum 'monachus hic sit
inquietus et dissolutus, facile perturbaret nos omnes, qui in

