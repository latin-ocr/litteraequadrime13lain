400 LITTERAE QUADRIMESTRES

refectione corporis observamus illis perspecta, aliis quoque nota
fiat. Id adhuc nuper fecit paulo ante quam cum Serenam Rege
in Bohemiam esset abiturus, et adduxit secum Abbatem quem-
dam maximae authoritatis moxque futurum Episcopum, prae-
terea doctissimum Virum, qui a multitudine curarum, quas
in rebus Universitatis gerit, superintendens vocatur. Quibus non
tam grata fuerunt ferculorum vinique diversa genera (quae ipsi
contulerant) quam ea quae a nostris apponebantur, Germanica
scilicet et graeca brevis concio, disputatio in graecis litteris, in
dialectica et theologia. Quae omnia quamvis impraemeditate
scre fierent, illi tamen iis ita afficiebantur, ut neglecto prandiO,
nihil aliud agerent quam audire et spectare. Rara enim, ut
contestati sunt, haec ipsis videbantur. Multa paucis dicam. Be-
nignissimum‚ sapientissimum liberalissimumque tutorem et pa-
tronum RmuS in CHRO. Dominus Laybacensis nobis sese prae-
bet. Dominus Jesus sit illi merces copiosissima.

Venio tandem ad regiam in nos pietatem atque clementiam.
Quae eo ampliori laude digna est, quo minus iis cessit, qui ni-
hil utilitatis ex hoc Collegio proditurum credentes, ab ejus ere-
ctione dehortati sunt. Jam enim ab initio valde clementem et
propitiam se nobis exhibuit. Quem animum, non solum non re-
misit, sed confirmavit auxitque plurimum. Dum enim in Sty-
riam iter haberet, inter gravissima, quae tunc tractabat, nego-
tia, nostri memoriam atque curam adeo non seposuit, ut assi-
gnaret redditus Collegio, eosque minime ten'ues, mille et ducen-
tos scilicet florenos ; ubi etiam misit litteras ad varios consilia-
rios suos, in quibus serio admodum praecipiebat, ut illae pecu-
niae fideliter numerarentur3 praescribebat etiam quo ordine
quibusque anni temporibus redderentur. Reversus autem Rex,
cum intellexisset nobis deesse vestimenta illa sacra, quibus in-
dui solent sacerdotes facturi sacra, immisit ea duplicia omnia
et pallium. ut vocant, sumptuosa admodum ac plane regia.
Paucos etiam post dies venit Rex ipse ad domum nostram, co-
mitatus tota fere aula, ut situm loci, habitationes, refectorium
et alia videret, ubi ex vultus constitutione, quem erga nos ani-
mum gereret, facile fuit deprehendere. Acturus autem gratias
cum esset Rdus P. Claudius ob hanc benignitatem et assignatos
redditus, vix id ferebat, serioque dicebat P. Claudio: si qua re
opus vobis sit, nolo reticeatis3 ego enim protector vester sem-

