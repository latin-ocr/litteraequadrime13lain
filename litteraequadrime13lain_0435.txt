AN. 1551 431

aegrotantibus, quod in collegio tamen nulli permitteretur) ad
eam inquit: quid hic tu quaeris, soror? quid vis? adhuc in mundo
es? quid tardas? nonne vides me fere consumptum? vix mihi dies
unus vitae superest; propera, festina, curre ad Christum: quid
mihi respondes? Non potuit illa facere quin promitteret se coe-
nobium ingressuram. Mirabantur ornnes fortitudinem infirmi,
qui aderant ex domesticis; ita enim loquebatur ac si sanus
omnino fuisset, cum tamen postridie hora decima ad Dominum
laetus migraverit. Benedictus Deus, qui eos in morte coronat,
quos in vita gratia sua muniverat, ut corroborati quoscumque
hostium impetus reprimerent.

Quod ad nos attinet, qui in collegio sumus, curavimus quam
maxime potuimus ut pauperum necessitatibus in hac tanta rei
frumentariae inopia (quam omnes, etiam divites, senserunt) sub-
veniretur, est autem egentium hic maxima multitudo, quis enim
diceret quot viduae, quot etiam viri senes et infirmi reperian-
tur, quatuor‚ sex, et etiam novem filiis onusti, qui nulli labori
ob aetatem adhuc, praeter quam panibus absumendis, apti sunt?
Ut de multis taceam, quibus provisum est, scio jam defecisset
familia, ubi novem degebant personae, nisi eleemosynis eam
curavissemus sustentari.

His diebus cum hic adesset classis, Rhegii, quae civitas Cala-
briae hinc octo milliaribus abest, quadam nocte contigit, ut ac-
censis pulveribus, triginta vel quadraginta homines, qui ibidem
fuerant, ita comburerentur ut a planta pedis usque ad verticem
capitis in eis non esset sanitas. Itaque Rhegio Messanam ad ho-
spitale triginta ex illis ducti suerunt, ex quorum carnibus cum
undique vermes scaturirent, tantus inde foetor emanabat ut eos
ferre vix quisque posset; cumque propterea multum paterentur,
quod deessent qui libenter et patienter illis inservirent, eos
Ρ. Antonius ¹ invisit atque consolatus est.

Eosdem ego postea per concionem populo commendavi ut
qua possent ratione eis subveniretur. Gratias ago Domino no-
stro Jesu Christo, siquidem audientes audiverunt et intelligen-
tes intellexerunt3 alii namque gallinas, confectiones alii, non-
nulli camisias, pannos lineos atque pecunias obtulerunt: turn
eos et viri et mulieres, et illae quidem nobiles, tanta charitate

 

ί Ρ. Antonius Vinck.

