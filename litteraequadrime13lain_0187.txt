AN. 1550 183

saepius, majori solito diligentia scholas visitant, tempore rna- ’
tutino Missae intersunt, et diebus dominicis ante prandium
concionibus. Tempore vero pomeridiano aliqui ad suos rever-
tuntur magistros qui eis aliquid spirituale perlegunt. Unde tum
per praedicta, tum etiam per lectionem, quam P. Laynez sin—
gulis sextis feriis perlegit, admodum illis fructuosam et conve-
nientem, nec non etiam per studia bonosque ipsorum mores,
Dominus (cui soli laus et gloria) mirabiliter operatur.

Reverendus P. Laynez in ecclesia praecipua, praesente Pro-

rege multisque magnatibus, singulis dominicis diebus est con-
cionatus, idque non sine magna omnium turn admiratione tum
satisfactione, atque, ut in eadem ecclesia tota concionaretur
quadragesima, multum fuit desideratum; adeo ut multi nobiles
ob loci capacitatem totiusque civitatis commoditatem, ad hoc
plurimum institerint. Sed quia hic locus Pro-regi totique curiae
fuerat incommodus, melius visum fuit praedicare ubi anno
transacto praedicabat.
’ Ultra haec aliqui fratrum turn in carceribus, tum in hospita-
libus, tum in triremibus, gratia Dei, non sine fructu hoc Ad-
ventu praedicaverunt. Nam incarcerati quasi omnes confessi
sunt et communicaverunt, licet numerum excederent tercento-
rum, et bullae pro multis ut absolverentur sunt impetratae.
Jamque viginti, qui ob debitum ibi detinebantur, auxiliante
authoritate et eleemosyna Pro—regis, liberavimus. Similiter, quia
diebus transactis multi in infirmitatem ceciderant, atque, mo-
rientibus quibusdam, periculum erat ne et alii febri illa mali-
gna inficerentur, curatum omnino magna fuit instantia illos in
hospitale cum suis custodiis transferri, qui hoc auxilio vitam
sibi putant conservatam.

In triremibus opus factum est non minus admirabile quam
magnae aedificationis plurimique fructus, quia per praedicatio-
nes ibi factas omnes qui in eis reperiebantur christiani, per
Patrem Laynez aliosque Societatis nostrae sacerdotes, admo-
dum illis necessariam, et antehac a multis neglectam, fecerunt
confessionem. Inter eos enim reperire fuit quosdam qui a seX,
qui a decem, qui a quindecim, qui a viginti anniS, qui toto vitae
suae tempore nullam fecerant confessionem: omnibus una voce
dicentibus: Quod Dominus visitavit plebem suam et quod re—
demptae suerant animae ipsorum.

