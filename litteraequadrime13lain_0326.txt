322 LlrrERAE QUADRIMESTRES

citer: adducunt enim non paucos. Quae res, etsi sit laudabilis,
cedit tamen huic, quam subjungam.

Sunt quidam interillos adeo operibus misericordiae dediti
ut, vespere e scholis dimissi, non prius suas repetant, quam car-
ceribus clausos visitaverint; suntque hi praesertim pueri, quod
mirum est, aquamque et reliqua quae possunt sua sponte mini-
strant; plerumque etiam collectas per urbem eleemosynas ad
eos deferunt, et ad confessionem hortantur hortandoque per·
saepe quod volunt conficiunt. Id vero ea faciunt charitate et
simplicitate ac fervore, ut contendant etiam qui primi vasa,
quae in hunc usum sibi ipsimet adolescentes compararunt, ar-
repturi sint ut caeteros vincant officio. Quidam etiam, nihil ju-
bente, imo vero plerumque penitus inscio praeceptore, eleemo-
synas in templis post conciones et sacrificia colligunt, pauperi-
bus, maxime aegrotis, elargiendas. Quae res ita parentibus
placuit, ut ipsorum etiam quidam, moti filiorum exemplo, idem
postea fecerint. Quo factum ut aliqui intolerandam alioqui hanc
annonae caritatem minore tulerint incommodo.

Inter quos unus praecipue fuit ulcerosus admodum et scabi-
dus adeo ut vix illi lecto egredi liceret3 qui, cum neminem ha-
beret, a quo vel tantillum sublevaretur, paene videbatur hye-
mem non visurus extremam, si non morbo, fame certe peritu-
rus. Hujus igitur praecipuam curam ipsi sumpserunt, ut quotidie
quantum satis esset, si modo haberent, illi deferrent. Diebus
vero festis quamquam ad gymnasium nequaquam accederent,
par erat tamen illis cura, ne quicquam huic deesset, factum-
que est ut hyemis molestias evaserit. In his autem operibus
adhuc constanter perseverant.

Non desunt quos ingrediendae Societatis desiderium tenet,
quique id patefaciant: verum nostrum est maturo in hoc uti
consilio, itaque illis negare ut spem tamen non auferamus. Haec
de scholasticis sufficere posse arbitror. Nam ea quae ad lectiones
caeteraque scholarum exercitia spectant, cum nihil immutata
sint, superfluum omnino fuerit de his quicquam dicere.

Confitentium vero numerum si dicere aggrediar, vereor ne
minorem vero enumerando faciam. Nam tota quadragesima,
singulis diebus, cum propter jubilaeum, tum propter Pascha,
tanta horum ad nos confluxit multitudo, ut ne si noctu quidem
diuque audire voluissemUS‚ satis nos facturos fuisse existimem.

