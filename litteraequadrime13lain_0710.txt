706 LITTERAE QUADRIMESTRES

plusculos cum jam aluisset, nec animum induxisset ad criminum
confessionem, licet aliquoties in maximum vitae discrimen in-
currisset, confessus est tandem et, dimissa statim concubina,
vitam emendare ferventissime exorsus est. Alter quoque vir
eminentior generalem fecit confessionem, in qua Deus, praeter
mirabilem longanimitatem et misericordiam, justitiam insuper
suam innegabilem ostendit , qua utitur interdum ut servet ani-
mam, alias de salute omnino periclitantem , permissis nimirum
persecutionibus calumniosis et afflictionibus gravissimis, ut
scelera detestabilia, hominibus occulta, occulte sic castiget.
Confessus est item et alius, conditione satis clarus, exhausta
totius vitae sentina, tam foeda et abominabili, ut nulli non sto-
macho nauseam moveret molestissimam, nisi suavissimus
emendationis odor omnem tolleret molestiam. Quanta fuerit et
qualis sentina illa vel inde aestimari potest, quod, cum praemo-
nitus esset ut, in peccatis ad memoriam revocandis, libellos,
quos vocant, confessionales adhiberet, reversus est post tri-
duum, id se asserens fecisse, sed authorum talium ignorantiam
taxans et irridens, apud quos vix minimam suorum criminum
particulam scriptam invenisset. Id quod res ipsa comprobavit.
Nec mirum sane, neque enim quisquam facile potuisset in talium
cogitationem devenire, neque, si venisset, forte scribere illa
debuisset. Vix certe visa unquam fuit major simul et diaboli ad
perditionem, et Dei ad salutem unius animae efficaciam. ls
enim et affectu et intellectu prope jam funditus corruptiS, pul-
chre per divinam misericordiam convaluisse videtur, et coe-
ptam emendationem melius in dies promovere.

Matrimonium quoddam adulterinum ad legitimum statum
reductum est , non sine multa et perplexa discussione, cum sub-
esset impedimenti etiam contractum dirimentis magna suspi-
cio. Pleraque item alia de matrimonio dubia et pericula sub-
lata sunt, aut, ut in Deo spes est, brevi auferenda, cujusmodi
est casus nobilis cujusdam viri externi sese ob eam causam
exspectantis ¹ et diutino a patria sua exilio mulctantis.

· Idem accidit multoties et circa usurarum casus usque adeo
subtiles, ut inter purum et palliatum contractum discrimen
aegre queat animadverti. Confidimus tamen in Domino nihil

 

¹ Atramento corrosa charta, haud clare quid seriptum suerit percipitur.

