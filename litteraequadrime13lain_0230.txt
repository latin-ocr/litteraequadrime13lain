005 LITTERAE QI‘ADRIMESTRES

fl—

ctum et Gandiam petentem obiter Concham invisisse, veterem et
nobilem civitatem, ubi, cum multorum precibus esset morigeran-
dum, sacras in diversis templis habuit conciones, tanto hominum
theatro, tanto assensu sapientium et populi, ut necesse fuerit
quosdam illis dies praeter mentem dare. Ajebant uno omnes ore
apostolicam doctrinam in eo relucere, nec verebantur quibusvis
nostrae tempestatis viris, quos modo vidissent, [eum] anteferre.
Vitam ex fama, humilitatem ex sermonibus mutuis, modestiam
ex incessu, prudentiam ex confessionibus, doctrinam et religio-
nem ex publicise suggestu concionibus colligebant. Omnes mire
affecit vir unus, sed tres praecipuos Ecclesiae proceres insigni-
ter qui, nolentes diutius divini Spiritus afflatibus aures obturare,
audierunt quid in se loqueretur Deus, loquebatur enim pacem
plebi suae, Stradani sequuti sunt. Gandiam pervenerunt. Quid
emolumenti ceperint malo te ex ipso Strada audire quando jarn
isthic aderit. Praeterire tamen illud non ausim, plus doctrinae
conchenses omnes ex canonicorum repentina metamorphosi
percepisse, quam ex auditis antea concionibus hauserunt. Dis-
cessit illinc Strada magno civitatis moerore: pollicitus tamen est
iis, qui exercitamenta spiritualia praelibare satagebant, Patrem
Villanovam quamprimum affore, qui animum ipsis expleret;
quod et ipse Villanova modo implevit, nam transacto mense
Concham est profectUS, ubi, dum Doctor Vergara ¹ itineri accin—
gitur, Villanova exercitamenta duobus viris concessit nobilibus,
alteri canonico conchensi, alteri canonici germano; et cum diu-
tius remorari prae temporis angustiis non liceret, alios in spem
reditus sui distulit, et Valentiam misit alium Conchae canoni-
cum illic exercendum meditationibus spiritus. Nec otiosus inte-
rim fuit Villanova. Nam plurimis confessionibus audiendis tam
generalibus quam etiam annuis non paucas horas impendit.
Cum Conchae esset Societatis Jesu nomen celeberrimum, ta—
citum consilium magnatum priores inierunt ut Societatis Patres
invitarent. Nimirum fructus ubertatem agnoscentes, quem prae-
ter populi mores pristinamque consuetudinem in dies viderunt
pullulascere; nam curn antea nulla civitatum Hispaniae procli-
vior in luxum, et in fastum, et insolentiam, atque hujus generis

 

¹ Doctor Alphonsus Ramirez de Vergara, Conchensis canonicus, de quo supra in
litteris Ρ. Christophori de Mendoza, n. xm, pag. 1011.

