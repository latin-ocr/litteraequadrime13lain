Ax. 1552 033

purgarunt. Mulier quaedam, relicto cubili incestuosi presby-
teri, quocum sex totos annos exegerat, tandem contrita confes-
saque·multis cum lacrymis, ad meliorem mentem sese recepit.
Altera, prostituta a matre filia, in eam turpitudinis voraginem
erat prolapsa ut vix sese emersuram aliquando speraret; sed
potenti Christi dextra eluctata est tandem et a diaboli faucibus
erepta. Quidam, tentatione quadam exagitatus, cum sese prae-
cipitem bis terve in mare dedisset, totiesque divino, quod mi-
nime invocabat, auxilio illaesus evasisset, tanti facinoris poe-
nitentiam egit. Mulier quaedam, quae veneno se necare consti-
tuerat, liberata est, Praetermitto ardentissima odia restincta,
sedatas inimicitias et alia, ne longa narratione epistolae modum
excedam.

Habendis per multa loca diversaque concionibus non parva
a nostris opera impenditur. Dominus Petrus Rivadeneira non
solum solitas singulis dominicis in Divi Antonii, majori semper
hominum frequentia, conciones prosequitur, sed alibi nonnun-
quam rogatus a nobilibus concionatur. Die Divi Marci suppli-
cationibus publicis, Praetoris rogatu, ad magistratum popu-
lumque sere universum extemporalem pene habuit concionem,
quae magistratibus caeterisque nobilibus, qui tunc aderant
quamplurimi, summe satisfecit3 quod non solum attentissimis,
quas praebebant, auribus, crebris nutibus et applaudentibus
concionanti gestibus, sed multis eorum passim disseminatis
praedicationibus cognitum est. Fuerunt etiam probissimi nobi-
lissimique viri, qui sermones, quos, in aliorum congressibus ha-
bitos, praesentes audierant, retulerunt. A quibus praemonitus
fuit Dominus Petrus ut se in futuras rogationes, quibus illi tri-
bus aut quatuor diebus continuis erit forte concionandum, prae-
paret. Quod arduum concionandi munus, molestissimae do-
cendi junctum provinciae, mirum quantis ipse perferat labo-
ribus.

D. Michael ¹ prima dominica cujusque mensis ad nobiles
matronas, primo quoque die sabbati ad peccatrices mulieres
concionari perseverat, ex cujus concionibus in dies uberrimi
divina gratia fructus producuntur3 nam et nobiles matronae
fiunt promptiores ad eleemosynas honesto jungendarum con-

¹ Michael Botellus.

