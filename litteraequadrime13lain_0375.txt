AN. 1551 371

Testantur non minus videri sibi quod Germanus ad nos unus
veniat, quam si vel Itali vel Hispani viginti offerrent sese So-
cietati.'N0vit profecto Deus Opt. Max. et ipsa nimium nos docet
experientia, quid quantumque difficultatis devorandum ¹ sit,
priusquam hoc institutum Germanorum animus intelligat, in-
tellectum probet, probatum vero sectari velit et possit.

Quam est operosum (heu me) Catholicos in religione Veteri
continere! quanto difficilius autem sacerdotalem ordinem istis
comprobare! at longe rarissimum et laboriosissimum isthuc,
Religiosae vitae ordinem alicui persuadere posse. Nil vident,
nil audiunt miseri quod ad vitam perfectiorem, ad consiliorum ’
Evangelicorum observationem frigidos incitet. Jacent, proh do-
lor, ita corrupti animi, ut ad omnem fere medicinam nauseent;
laetalis (sic) torpor ac tepor occupat omnia. Adeo ut nullum
esse crediderim Religiosorum Ordinem, qui non ad internecio-
nem sibi hic ² vergere videatur, planeque desperet de instau-
randis hic monasteriis, Verum has querimonias idcirco repe-
tere visum est, ut alii lacrymabilem hunc statum, et sane affli-
ctissimum‚ intelligant, intelligendo condoleant Germaniae, cui
non intus modo pestes mille nocent, sed etiam foris vim sum-
mam adfert Turcica rabies, quae sic Hungariam hisce diebus
vexavit ⁵. Respiciat nos tandem clementissimus Deus, prius—
quam Lutheranismus et Mahumetismus pessundet sacra omnia
Divinumque cultum extinguat.

Ad praedictos adolescentes duos redeo, qui nobis de se ma-
gnifica in Christo pollicentur, quique nil optant ardentius quam,
relictis semel omnibus, pauperi Christo se mancipare ac spiri-
tuales in hac Societate opes conquirere. Jamque ut ad colle-
gium fratrum Viennam mittantur a nobis valde contendunt, et,
si Christus faveat, brevi sunt impetraturi.

Auspicatus sum ego, praeter theologicas lectiones ad quas
frequens concurrit auditorium, praesertim postquam suscepi
Evangelium divi Joannis explicandum ⁴, munus concionandi, in
eoque mensem nunc pene quartum agO, commutatis interim

¹ absumendum scripserat Canisius.
Ξ Hic deleri coeptum videtur, an a Canisio an vero a Polanco non apparet.
5 Hic, ubi Polaneus posuit hisce diebus vexavit, posuerat Canisius conficere pergit.

⁴ Quae averbis praeter theologicas ad explicandum continentur, addita sunt a
Polanco.

