342 L1TTERAE QUADRlMESTRES

lem sane, ac divinum quemdam affectum ad Societatem nostram
ostendens. ’
Summam autem hujus concionis prosequar ¹. Thema fuit:
mandatum novum do vobis, ut diligatis invicem, sicut et ego
dilexi vos. Joanf 13. In lege carnalibus rudibusque Judaeis
mandatum fuit: diliges proximum tunm sicut te ipsums hoc
vero novo X.i Domini nostri mandato jubemur debere diligere
proximum sicut nos ipsos, videlicet, sicut X.us dilexit nos, ut
pulchre exponit D. Cyrillus lib. 9. in Johannem c. 23. Doctores
docent, et recte, charitatem esse ordinatam, et primo incipere a
Deo, secundo a se ipso, etC.; sed ipsa natura charitatis, in se
considerata, alium jam dictum ordinem servat. Haec nova Jesu
Societas studet non solum communi modo bene vivere, ut ornnes
Xpiani tenentur, nec tantum excellenti modo, ut religiosi, sed,
secundum novum istud X.i mandatum, excellentissimo modo;
nihil dilectioni fratrum anteponere, sui nullum habere respe-
ctum, se ipsum exinanire, seque totum ad Dei honorem proxi-
morumque salutem effundere, vitam propriam pro animarum
salute contemnere, omnem denique laborem omneque pericu—
lum subire pro X.⁰ animarumque salute. Novus sane et inaudi—
tus est hic dilectionis modus, quem X.1¹S dominus, ex hoc mundo
ad Patrem transiturus, serio discipulis commendavit. Haec San-
cta Societas novum istud X.i mandatum pro fundamento ac
radice habet. Non ad particulare aliquod charitatis seu obedien-
tiae officium se adstringunt qui de hac Societate sunt, sicut
reliquae religiones faciunt, sed ad ea omnia, ad quae mittuntur,
quaeve tamquam ad salutem animarum magis utilia sese offe·
runt. Sane istud est tam excellens ac sanctum, ut omnem intel—
lectum superare Videatur. Non mirum ergo si haec Societas a
paucis cognoscatur. Merito sane vocatur Societas Jesu, non
quod nos simus ex societate diaboli, sed quia excellentiori,
immo excellentissimo modo, sequatur Dominum Jesum ejusque
sanctos Apostolos Ego omnes eorum bullas, constitutiones et
exercitia legi approbata et confirmata per modernum Pontifi-
cem ejusque praedecessorem. In habitu sequuntur morem pio-
rum sacerdotum provinciae, in cibis et similibus nulla utuntur

¹ Sequens Ruardi Taper oratio edita jam in lucem est in chron. Soc. Jes.,t.11,
pag. 284, n. 243. et dubium non est ex his illam litteris fuisse desumptam. Est tamen hic

plenior et emendatior.

