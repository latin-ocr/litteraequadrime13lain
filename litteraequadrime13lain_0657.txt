AN. 1552 053

Heri scripsit ad Patrem Baptistam Doctor ipsius , dominum
domus nostrae habere Abbatiam quamdam monachorum, quam
libenter vellet reformare: illum vero hujusmodi reformationis
futurae non invenire meliorem modum quam ut novitios, quos
vocant, alat in studiis et in bonorum hominum conversatione;
eamque ob rem jam habere in collegio quodam hujus Acade—
miae novitium quemdam scribebat, quem multis persuasioni-
bus idem Doctor, loquens, ut credimuS, in persona domini sui,
petebat a Patre Baptista, ut reciperetur in consortium no-
strum, donec studia absolvisset; ipsum Patrem Baptistam rem
gratam facturum domino domus nostrae, si reciperetur.

Argumentum unum, quo persuadebat, erat amplitudo do-
mus et vacuitas3 alterum, si haec a nobis impetraret, forte
dominum ejus bursam suam nobis aperiturum. Tertium vide-
batur a charitate sumptum, scilicet, quia futuri essemus causa
salutis illius monachi, si a nobis reciperetur. P. Baptista, quia
valetudine, qua solet, adversa laborabat, et a receptione litte-
rarum intra quatuor horas respondendum erat huic quaestioni,
misit fratrem nostrum Jacobum Morellum in collegium illud,
in quo ajebat Doctor habitare monachum. Is percontatus in
quo cubiculo habitaret, audivit non amplius habitare in colle-
gio illo. Rationem sciscitaturus quaesivit quisnam fuisset ibi-
dem illius praeceptor: atque demum invenit. Paedagogus ille
respondit monachum quidem ingenii esse ad litteras nati, ve-
rum, quod ad mores attinet, dissolutum et effrenem3 adeo ut
numquam compesci potuerit blandis verbis aut minis quin
quotidie exiret vel in urbem vel in agros, patremque ejus, qui
alit eum in studiis, nolle eum cogi. Saepius etiam perturbasse
juventutem quam erudiendam habebat paedagogus. Demum
sactum est ut, nolens vivere sub arbitrio praeceptoris ,· e colle-
gio discesserit in quamdam domum saecularem, multa detra-

ctans praeceptori suo, ut facilius persuaderet patri discessum
a collegio.

His auditis voluit videre monachum, quem ait esse ordinis
Divi Benedicti, aetatis septemdecim annorum, aut circiter,
altioris quidem staturae, humerale tantum ordinis insigne,
quod italico more patientiam vocant, ferentem ¹; reliquum

¹ Scapulare monasticum, humerale dictum quia ab humeris pendet.

