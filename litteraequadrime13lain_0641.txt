ΑΝ. 1552 037

magisque ad pietatem et studia compositos se ex his fieri posse
singuli et cupiunt et vehementer sperant.

Qui ad inferiora obsequia domum sunt recepti, ita se et
domi et foris gerunt ut mirari se quidam, etiam nobiles, qui-
bus ipsi hactenus noti fuerant, palam praedicent, qui fieri po-
tuerit ut tam brevi tempore tam diversos a pristinis mores
induerint.

Simplices siquidem et incessu modesti vultuque semper pie—
tatis, quae intus latet, certissimum praebente indicium, nec
consanguineis quidem, si forte obviam facti ipsos compella-
rint, quicquam respondent praeter id unum: sibi sine facultate
non licere cuiquam loqui3 proinde patienter ferant et, si quid
sit quod urgeat, ad Collegium veniant3 ibi fore ut eis satisfiat.
Tantum vero abest ut illi aegre ferant in hunc modum sibi
responderi, ut maximopere gaudeant et gratulabundi nonnum-
quam ad R. P. Antonium accedant ista narraturi.

Haec in adolescentibus, qui in domo probationis spiritui et
litteris vacant, mira fortasse magis propter aetatem videri pos-
sint. Sed ipsorum multae majoresque quam pro annorum nu-
mero virtutes ista velut obscurant et minora videri faciunt.
Verum ne has quidem sigillatim recensebo. Siquidem et scri-
ptum est de his alias, et tibi in praesentia satis esse arbitror,
si, uno verbo complexus, dixero tantas iis et virtutis et doctri-
nae factas esse accessiones ut viri potius (minus dico quam
possem, sed sane id satis est quod hoc vere dico) viri, inquam,
potius, siquidem mores spectentur, quam adolescentes jure
videri possint. Exclamarem hic, si liceret his in litteris de me-
ipso loqui, et meam ignaviam, quantumvis pudore et rubore
perfusus, palam profiterer ac prae me ferrem, qui me ab his
longe relictum omnique virtutis ornamento superatum videam.
Sed his non datur hoc tempore locus, quo non mea suscepi mala
deploranda sed aliorum bona commemoranda ¹. De domesticis
igitur satis.

Proximum esset ut de scholis deque scholasticis dicerem3
sed ne in his quidem aliquid est novi.¹Scholarum nosti nume-
rum atque ordinem. Nosti quoties confiteantur scholastici;
quis vero sit horum numerus, quis erga nos affectus, quam ad

¹ Haec ctiam, a verbo Exclamarem, suppressa sunt a Poianco.

