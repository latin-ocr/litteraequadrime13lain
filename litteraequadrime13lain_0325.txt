Ax. 1551 321

certissima bonitatis indicia, fidem nobis fecit maximam ejus
spei. quam et ipsi de his concepimus et aliis praedicare non
dubitavimus. Carnis et propriae voluntatis (ut ita dicam) mor-
tificationi et abnegationi sic ex animo vacant et hilariter, ut
omnibus admirationi, nobis vero etiam pudori sint. Praeci-
pue vero stupori est, et paene multis non videtur naturale,
quod omnium domesticorum suorum tanta eos cepit oblivio, ut
ne eorum quidem, quae aliquando ipsi domi fecerunt, recor-
dentur: et si cui forte aut fratris aut alterius consanguinei
mors nuncietur (nam hoc factum superioribus diebus ut uni
frater, qui sacerdos erat, alteri germana, alii etiam ex matre
avia mortua sit) non solum non commoveri quicquam, sed et
hilari fronte accipere videantur, illudque unum respondeant,
optare se ut eorum anima requiescat in pace. Quod si quando
(nam hoc raro conceditur, neque absque alio nostrum) ad
suos dum aegroti decumbunt invisendos, rogati a parentibus,
eos dimittimus, videas inter virorum mulierumque lachrymas
adolescentulum siccis genis, virili pectore senilique mente,
quamvis voce puerili, adhortantem aegrum jubentemque de di-
vina misericordia bene sperare, caeteraque admonentem, quae
tunc temporis solent esse utilissima, et demum eodem vultu
atque animi robore domum ad nos reverti, quo ante discesse-
rant, obstupescentibus et quasi conquerentibus amicis de nimia
duritie (sic enim ipsis appellanda videtur) et impietate ado-
lescentis, cum tamen unica sit pietas in hoc genere esse non
pium.

Proficiunt et illi in studiis, et ex his sex, qui latinis simul et
graecis litteris vacant, quadruplici compositione alternatim
exercentur, metricae scilicet et solutae orationis utriusque lin—
guae. His, sicut et nobis, lex est, ut domi latine loquantur, et
habent suas repetitiones statutis horis, et nonnumquam dispu-
tationes Sed jam de domesticis.

Reliquorum scholasticorum quidam octavo, quidam decimo
quinto quoque die confitentur: sunt etiam quibus satis est com-
munem scholarum nostrarum sequi consuetudinem, ut singulis
mensibus ad minimum confiteantur. Jamque horum quidam ita
profecerunt, non dicam in litterarum studio, nam hoc et ipsi
agnoscunt, sed in spiritualibus, ut alios etiam venentur, quos in

idem rete secum trahant, succeditque illis hoc opus haud infeli-
T. 1.

’.“[

