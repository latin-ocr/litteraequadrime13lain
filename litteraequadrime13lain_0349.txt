AN. 1551 343

sssis

S. P. ¹ in Domino: quia animadvertimus in epistola tua, ve-
nerande bachalauree, te usum bona et religiosa modestia, ita ut
decet Dominici 2, immo X.i discipulum, putavimus tibi paucis
quaedam aperienda esse de Societate‚ quae dicitur nominis Jesu.
Non diu est cum super hac Societate consulti sumus, et hac oc-
casione, diligentia magna adhibita, inspeximus et expendimus
originem ejus, progressum, et approbationem per Sedem Apo-
stolicam, denique privilegia etiam per eamdem Sedem concessa:
perlegimus praeterea eorum exercitia, et totam rationem exi-
gendae vitae; atque, omnibus expensis, judicavimus sine ullo
dubio institutum hoc vere sanctum esse et omni favore prose—
quendum, et in quo viventes possint et seipsos salvos facere et
eos qui ipsos audiunt. Sicut jam nunc plurimi per eos, Dei gratia,
salvi facti sunt et fiunt quotidie. Haec te ignorare non mira-
mur, quia Societas haec nondum apud omnes innotuit. Quare,
cognita jam per nos veritate, tuum officium erit parentes ac
cognatos Rugerii super eadem veritate instruere ut, relicto
metu et moestitia, potius gaudeant, et gratias agant
qui affectum ins ⁵. Nec dubitent, si
constanter filius perseveraverit, quin et in hac vita Xpo. sit
valde placiturus, et post hanc vitam reportaturus finem propo-
siti sui, salutem animae suae.

Vale, et sacra theologica studia semper colere et exercere
stude.

Lovanii, ll maii 1551 anno.

Subscripserunt D. ac M. N. Hasselt et Dominus decanus Can-
cellarius.

Hactenus Magister Adrianus.

Quod ait facultas theologica se consultam esse, verum est omnino; nam soror Impe-
ratoris, quae illius regionis administrationem habet, eam de nostra societate eonsu-
luit‚ et tunc valde honorificum de ea testimonium reddidit. Quod vero Reginam Ma-
riam, inferioris Germaniae gubernatricem, movit ad consulendum, facultas erigendi
collegium Lovanii, petita a quibusdam, fuit 4.

¹ Salutem plurimam.

“2 Hinc conjicies hunc baccalaureum Ordinis Praedicatorum alumnum fuisse.
⁷· Attrita chartae ora, desunt tria aut ad summum quatuor vocabula.

4 Haec Polancus.

