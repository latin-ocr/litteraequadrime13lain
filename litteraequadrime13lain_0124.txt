120 LITTERAE QUADRIMESTRES

XXXII

Ρ. Annibal de Coudreto
Fratri Ludovico de Coudreto.
Messana, 9 Decembris 1548 ¹.

11515

Gratia Domini Nostri Jesu Christi sit cum omnibus nobis.
Amen.

Quod e gravissimo morbo convalueris, quod semimortuus
revixeris nobisque sis redditus, postremo quod Romam vene-
ris, et audio et tibi gratulor, jucundissime in Xpo. frater. Sed
brevi gratulor, quoniam pluribus non licet. Non enim, alioqui
satis occupato, mihi fuerat in animo quicquam ad te hodie scri-
bere, cum praesertim dies non sit in nostro collegio feriatus.
Verum ut primo te Romae esse cognovi, nescio quomodo inex· -
piabilis cujusdam negligentiae et tarditatis notam effugere non
posse mihi videbar, si silentio praeterirem quam ex eo sim de-
lectatus, quantamque tibi meo nomine salutem impertitam ve—
lim. Sed haec satis.

Datae sunt mihi jam inde a multis diebus tuae perbreves lit-
terae, una cum his fratris in Xpo. charissimi Claudii ². Quibus
nihil habeo quod respondeam praeter hoc unum, Dominum
Decanum non reposuisse mihi pecunias illas, quarum se debi-
torem, te praesente, confessus est, cujus chirographum reliqui
Rev.d0 P.i D.⁰ Polanco‚ cumin Siciliam venissem. Haec eo
scripsi quod petieras ut te hujus rei facerem certiorem. Is, si

¹ Tota autographa manu Annibalis de Coudreto, fol. n. 449. Eam ideo hic inseri-
mus, quia Messanenses quadrimestres comitabatur, quas reperire nondum valuimus.

Ξ Claudius a Coudreto, Ludovici et Annibalis frater, qui societati etiam paulo
ante nomen dederat.

