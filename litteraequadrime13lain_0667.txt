Α Ν. 1552 (³03

P. Hieronymus Domenech
Patri Ignatio de Loyola.
Valentia, 31 Maii 1552 ¹.
ἦ,

Admodum observande in Christo Pater.

Gratia et pax Domini nostri Jesu Christi abundet invcordibus
nostris. Amen.

Juxta formam a Ρ. V. praescriptam, referam paucis ea, quae
Dominus sua misericordia dignatus est efficere per suos infimos
servos hujus parvi Collegii Valentini, exactis quatuor mensi-
bus; quo P.ti Vsse et Deo, ad cujus gloriam omnia referantur,
obtemperem.

Sumus in hoc Collegio tredecim aut quatuordecim3 quorum
quatuor sunt sacerdotes, sex scholastici, reliqui Collegio inser-
viunt. Ex scholasticis duo sacrae theologiae dant operam, duo
philosophiae, qui brevi peripatetico cursui finem imponent:
unus dialecticae, alius vero rhetoricae; qui omnes, Christi be-
neficio, in dies magis in spiritu et litteris proficiunt, suisque
communicationibus et aliis in eamdem academiam confluenti-
bus sunt exemplo et admirationi.

Sacerdotes vero, secundum gratiae dispensationem eis da-
tam, dant operam ut sint usui proximo in his praecipue, quae ad
hujus Societatis institutum pertinent. Diebus dominicis et festis
haud parvus hominum numerus, et praecipue scholasticorum,
ad nos accedit ad confitendum e quibus non pauci aliquando re-
vertuntur, frustrati suo desiderio propter inopiam confessorum.

 

¹ Autographae in duplici solio nn. '224 et 295.

