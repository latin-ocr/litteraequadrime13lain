Ax. 1551 397

Quidam religiosus olim si Dominici, nunc alterius ordinis,
eadem absolvit exercitia, non sine magno fructu et vitae suae
emendatione, paratusque est redire ad primum suum institu-
tum, a quo per dispensationem se subtraxerat, modo recipi
possit, vel ingressurum Carthusiam. Tandem rogavit obnixe in
Domino ut Patres de ipso disponerent secundum beneplacitum
eorum.

Receptus est in Societatem nostram Oliverius Flander, de
quo alias ad vos scripsit Pater Baptista. [s pei· annum integrum
perseveravit in hac voluntate 3 ut honestissima specie ac robore
corporis, ita, quod praeclarius est, optima animi indole et mo—
destia praeditus est.

ln festo Penthecostes receperunt a Patribus sacramentum
synaxis plurimi scholastici, singulisque diebus sestis perseve-
rant multi.

Multa alia potuissent a Patribus fieri, nisi obstitisset adversa
valetudo Patris Baptistae, in quam saepius recidit.

His finem dicendi faciam, commendans orationibus P. V.
imprimis animam meam, deinde infirmos Patres ac universos
fratres, qui omnes simul complemus numerum duodenarium,
praeter duos famulos.

Bene vale, mi R.de P. in Dno. Jesu, quem rogamus ut te diu
incolumem servet.

Lutetiae, kal. Septembris 1551.

Tuus in Xpo. obedientissimus filius,

ROBERTUS CLAYSSONIUS.

