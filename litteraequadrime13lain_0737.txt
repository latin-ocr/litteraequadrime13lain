AN. 1552 733

statuerit generali totius vitae confessione suam conscientiam
repurgare. Illam vero confessionem nemini alteri se facturum
ait quam Patri Victoriae.

P. Nicolaus Lannoy singularem gerit curam infirmorum, in
hospitale decumbentium, et aliorum quoque pauperum aliis in
locis hic commorantium. Quorum appellari pater optime mere-
tur. Nam licet satisfacere videatur suo officio, dum quae ad ani-

mae ipsorum salutem necessaria sunt diligentissime admini-
“ strat, sibi ipsi tamen minime satisfacit, nisi et corpora illorum
curet. Milites illi, quorum superius feci mentionem, quamvis sic
affecti ex Hungaria huc venirent ut vel saxum ad commisera-
tionem excitarent, homines tamen ne tantillum quidem commo-
vere potuerunt. Non solum enim nihil invenerunt hic subsidii,
quod tamen sperabant, recuperandae sanitati, verum etiam in
deterius omni ex parte illa urgebatur et protrudebatur. Laceri
erant et ita nudi quidam ut partes illas corporis, quas natura
voluit velari, vix occultarent. Nemo tamen vel palmum panni
obtulisset. Nimia inedia erant adeo exhausti, ut prae debilitate
in plateis aliquando misere procumberent3 pereundum adhuc
fame nonnullis fuit. Tantum abest ut quisquam tantae necessi—
tati succurreret! Lassi et imbecilles sic erant, ut vix corpus mo-
vere possent, at vix inventus fuit, qui rarissimas paleas nudae
humo supersterneret. Hanc illorum calamitatem et extremam
necessitatem cum diebus aliquot videret P. Lannoy a nemine
sublevari, putabat id negotii a Christo sibi dari ut pauperibus
illis suis opem ferret. Effecit itaque, tum apud eleemosynarium
Serenissimae Reginae Bohemorum, tum apud alios quosdam
pios homines, ut cibos, vestes, lectos, quantum satis esset, et hi
milites, et alii quoque pauperes, qui his rebus destituti erant,
haberent.

A pauperibus ad aulam revertor. Serenissima Regina Bohe-
miae solet se diligenter et ex animo commendare precibus no-
strorum, quoties vel infirmitatis aliquid patitur, vel aliae etiam
causae, in quibus divinum sit implorandum auxilium, fuerint
obortae. Tempore partus devote orabat ut ad sesquimensem
quatuor quotidie sacra a nostris Patribus pro se fierent. Quod
diligenter curatum est, omniaque prospere successerunt. Est
valde benevolo propensissimoque animo, cum erga hoc Colle-
gium, tum erga totam Societatem, operamque suam pollicetur

