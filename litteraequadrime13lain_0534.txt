530 LirrERAE QUADRIMESTRES

quiis bonorum oppignoratis atque divenditis, foenoribus exau-
ctis, urgente creditorum turba, latere domi cogeretur et cum
familia, quam ante parce ac duriter civilium negotiorum versa-
tione alebat, inedia tantum non consumeretur, verum et salus
impatientia jam periclitaretur, utpote qui Patri Andreae invi-
senti certo asseveravit ne pani quidem in illum diem emendo
pecuniam suppetiisse, alter nobilis et dives, qui concionibus
P. Andreae interesse consuevit, commemorata inopis ac mise—
rabilis calamitate inter concionandum, usque adeo affectus est,
ut non solum necessario sublevarit subsidio pauperem sed in
pristinam libertatem et commodum statum restituerit.

Mense proxime elapso, nocturno combusta est domus incen-
dio tam repentino ut vix nudis evadere licuerit hominibus, cae-
teris omnibus poenitus absumptis cum puellulo‚ cujus mater
cum aliis aliquot ejus familiae, facta apud nos confessione,
tantam divinae gratiae consolationem retulerunt, ut omnes
hujusmodi acerbissimos casus Dei providentiae adscribendos,
et beneficium id, nedum infortunium, esse persuasi, gratias
agere et in salutis suae studiosius ac expeditius curandae oc-
casionem illud habere promiserint et jam incoeperint.

Non desunt qui huc se conferant, de casibus dubiis judicium
aut consilium exposcentes. Duo nobiles sese cum suis familiis
in securiorem vitae statum revocarunt 3 quorum unus ex prae-
diorum suorum locationibus et negotiis diversis subveritus ne
quid per imprudentiam minus juste actum esset, percontans de
singulis, etsi nihil audiret restitutionis sibi necessario esse
faciendum, tamen libenter in animum induxit de suo potius
multa elargiri quarn de alieno quicquam penes se vel in-
scium pati remanere. Alter nusquam non praedicat, opportune
atque importune, se, ex quo coepit apud nos consuescere,
intellexisse demum quid sit christianum esse. Multi in momenti
gravioris rebus subinde preces efflagitant mira devotione ac
fide.

Nuper adducta est nobilis quaedam foemina, quae ex morte
matris tanturn animi angorem contraxerat, ut plures menses
impos esse mentis visa sit, neque interdiu neque noctu valens
conquiescere, et maritum cum tota domo misere obturbans,
impensis frustra in medicos multis pecuniis: Ea, postquam hic
ante paucos dies peccata confessa, consolationem non medio-

