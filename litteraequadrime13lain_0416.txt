412 LITTERAE QUADRIMEsTREs

a faucibus daemonis animas eripuit; inter alios fuit quidam,
qui, cum in gutture vulnus accepisset, quamvis per vulneris
spiramina sibilaret eisdemque sumptus cibus elaberetur, nullo
modo, ut inimico offensam condonaret, persuaderi poterat. Ve-
rum illum invisens et ad confessionem alliciens P. Paschasius,
ejus ani-mam Christo pcr ipsius gratiam acquisivit. Quidam
alius sacerdos, cum ob pcccatorum congeriem de propria salute
desperaret, deque Dei misericordia usque adeo diffideret, ut a
multis id tentantibus in spem erigi non potuerit, invisentibus
eum Patribus, divino favore resipuit ac paucos post dies ani-
mam efflavit.

Ad confessiones magno numero et devotione concurritur, et
inter eos, qui crebro ad eas ac sanctissimum Eucharistiae sa-
cramentum accedunt, maxima pars eorum est, qui vere pos-
sunt spirituales appellari, nam Domini vestigia summo fervore
prosequuntur. Hi sese in componendis dissensionibus exercent,
et mulieres, perniciosam vitam agentes, ad bonam mentem rcd-
ducere student, pauperum in hospitalibus curam habent,
demum pietatis et charitatis functionibus se studiose occu-
pant.

P. Paschasius multis in praesentia spiritualia dat exercitia,
et inter alios quibusdam nobilissimae familiae foeminis: dedit
etiam plurimis, proxime elapsis diebus, ex quibus aliquae vir-
gines ingressae, aliquae ingressurae sunt coenobia; et Doctor
quidam in utroque jure, iisdem exercitiis promotus, ad idem
praestandum paratum se esse profitetur. Hi homines ita erga
Societatem sunt affecti, ut numquam a nobis, dum possunt, re<
cedere velle videantur; et quamvis audiant diebus festis mane
concionem, et a prandio lectionem de christiana doctrina, nec-
non domi orationem a fratribus habitam (quam tamen non
omnes intelligunt), non illis id sufficit3 adhuc vellent a P. Pa-
schasio privatam exhortationem, asserentes se non aliud opta-
re quam integrum diem in divino servitio transigere.

Ad nos deducti fuere (nostro audito adventu) complures a ,
spiritibus immundis vexati, ex quibus mulier quaedam a duode-
cim milliaribus est adducta. Alteram sacerdos, qui alias eam a
daemonio liberare conatus fuerat, deduxit, qui quadam simplici-
tate Ρ. Paschasio dicebat daemonem in digiti apicem se recipere
coegisse, sed neutiquam inde detrudere illum potuisse. Haec ab

