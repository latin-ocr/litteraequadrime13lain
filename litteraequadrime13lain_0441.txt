Ax. 1551 437

mina Isabella ¹ singularis cujusdam pietatis et religionis indicia
ostendit, ut similis omnino matri appareat. Illa enim petit de
quo placeat me concionari. Quid autem quaerit? Certe, Pater,
quod viris perfectis aut ad perfectionem christianam aspiran-
tibus solet esse cordi; nunc enim petit ut agam de contemptu
mundi, nunc de abnegatione sui ipsius, nunc de cruce, quam
quisque ferre debeat, de morte, de charitate Dei, de humilitate:
ex his colligo aliquid in ea latere quod patebit tandem, cum ad
maturitatem pervenerit. Qui enim fieri potest, ut qui mundum
intelligit contemnendum, non cupiat eum contemnere et 56-
ipsum abnegando, cum illo grano cadens in terram nolit mori,
ut simul moriens cum eo, simul multum fructum ferat?

His proximis diebus, cum Comes Condiani, et in hoc regno

vir summae inter omnes primarios auctoritatis, concioni inter-
fuisset, et numerum communicantium in nostra ecclesia vidis-
set, plurimum aedificatus, dixit nobis audientibUS, cum altera
.die nos viseret: haec mihi videtur vera ratio divini cultus et
sacrae religionis excolendae. Valde se ostendit erga Societa-
tem nostram affectum, Patremque Hieronymum Domenech,
quem superioribus annis noverat, mirifice diligit3 Patrem vero
Natalem cupit cognoscere, quem nec Vidit adhuc, cum ipse
numquam Messanae fuerit ab eo tempore (nam tum in Calabria,
quod ibi Pro—rex esset, commorabatur) quo nos huc venimus;
desiderat autem, ut est vir pius, aliquem ex nostra Societate
apud se habere. Cumque a{nobis quaereret si id fieri posset,
diximus oportere ut P. T. ,de hac re scriberet, penes quem
haec erat facultas, et quamvis crederemus hoc illum a te non
esse impetraturum, cum id nobis admodum difficile videretur,
judicavimus tamen melius esse ut ita responderemuS, quam ut
illi spem omnem adimeremus; cum nos praesertim lateret,
quid omnino hac in re fieri posset, aut etiam quid P. T. potis-
simum placeret. Nunc idem Comes frequens est concionibus,
cumque uni his diebus non interfuisset, nescio qua re detentus,
dolens ea se privatum fuisse, quaesivit, et avide quidem, ut
eam in ecclesia monialium (quae conversae dicuntur) audire
posset. Numquam vero ad nos venit, quin laetus hinc atque
plurimum aedificatuS, Christi benignitate, discedat.

 

¹ Pro-regis , joannis tle Vega , filia.

