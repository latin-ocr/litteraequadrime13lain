520 LITTERAE QUADRIMESTRES

probetur, dum Conversis, saltem Venetis, adjungatur, quod
etiam jam tum moliri coepit et nonnullam in spem ejus admit-
tendae venit.

Praefecti hujus urbis xenodochio nuper Rdum P. Andream
Frusium exorarunt per ipsum uti liceret ut P. Andreas Galva-
nellus (quem id olim factitasse agnoverant) aegrotos visitaret,
ipsosque una cum ministris ad patientiam animaret, quod forte
jam sexies aut septies effecit , Deo adspirante. Nam curn
aegroti, tum ministri se maximo desiderio verbum Dei audiendi
affectos et spem fructus de se non mediocrem ostentant atque
pollicentur. Ultro nonnulli confitendi voluntatem exposue—
runt. Aegrotantium mulierum ministrae semel admonitae ut
insolitas antehac Litanias curn precibus (quae in xenodochiis
fere assolent) ante capiendum cibum decantarent, ipso die coe-
perunt, et usque adhuc perseverant. Idem uti etiam apud viros
jam admonitos, nec alienos, fiat, propediem decernetur.

Odium quoddam intestinum ac dissidium vehemens, quo
familia quaedam, maritus, uxor, gener et filia triennium fiagra-
verat nec multorum conatibus potuerat pacari, Deo juvante,
ut Ρ. Andreas tertio eos convenit, sic funditus abhinc mense
extinctum atque sedatum est, ut mutuis provoluti pedibus et
profusis lacrymis, mutuam pacem ac veniam non expoposce-
rint dederintque modo, verum etiam peccatorum contessionem
ad ipsum Patrem, et communione sacrae Eucharistiae confoe·
derati, summa adhuc animorum tranquillitate perfruantur.

Ipso die Epiphaniae , quidam eorum, qui nostrum templum
celebrant, hominem triginta annorum, colos, fusos, verticillos,
zonulas et ejusmodi mercimonia circumferentem, nec minus va-
riis jam diu inquinatum haeresibus, ad nos perduxit, qui cum
solius christianae veritatis pernoscendae gratia se ductoris fidei
credidisse atque ad nos venisse diceret, accepta a Patre venia
ex animo loquendi quae de religione christiana et de catholica
Ecclesia sentiret, Romanam veram esse fidelium Ecclesiam ejus-
que sacros ritus, Missarum sacrificia, ad sacerdotes confessio-
nem, jejunia et pleraque alia abnegavit omnia: haud ignarus
perversarum rationum atque argumentorum, quibus perversus
haereticus innititur, quibus ipsis tamen, cum ventum ad verum
est, suo gladio jugulatus labefactatur. His itaque primo die ple-
risque a Patre confutatis, nonnihil est profectum. Ita enim dis-

