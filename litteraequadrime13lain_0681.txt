AN. 1552 677

'dam concionatore, fratre Joanne Antonio a Buxeto, ordinis
Minorum, populo denunciatum est Societatem Jesu hoc sibi
onus assumpsisse ad honorem Dei, ut juventutem bonis mori-
bus simul et litteris imbuat, citra personarum discrimen, nul-
lius praemii temporalis spe adductam. Atque hoc quidem fecit
ille magna dexteritate, sed non minori charitate, ob singularem
amorem, quo nostram prosequitur Societatem, quam nec sibi
videtur unquam satis dignis laudibus efferre posse, propter in-
gentem, quam videt consecuturam, utilitatem ex hoc Societatis
nostrae instituto.

Non multo post id temporis, nimirumin octava Sancti Joannis
Evangelistae, habui orationem in Divae Luciae templo, qua
ostendere conatus sum quid momenti haberet recta puerorum
educatio et, quasi aliud agens, nominis Jesu Societatis institutum
exponere. Huc convenerunt homines plus minus quingenti;
adfuit uterque Episcopi V icarius, sacerdotes plurimi, ex primo-
ribus civitatis aliqui, doctores, equites, ingenuarum artium
studiosi non pauci. Hic singulari Christi Jesu praesidio, ut alias
nunquam, munitus, cum magno applausu et assensu, quae pro-
posueram , peroravi.

Domi tres clases paravi satis commodas. Primae praefecti
sunt Jacobus bononiensis et Baithasar hispanus, qui pueris
Donatum discendum proponerent. Secundae constitui Joannem
Franciscum Parmensem, ut is suis prima grammaticae rudi-
menta, Catonem et Terentium praelegeret. Tertiae vero classi
Guilielmus fuit electus, qui exponeret familiares epistolas Cice-
ronis cum Virgilio. Hactenus cum praeceptores suo munere
probe functi sunt, tum vero pueri magnum in studiis progres-
sum fecerunt. Postquam autem huc venit R. P. Andreas et
P. Fulvius ¹ hic (quia sibi a R. P. Provinciali, Domino Pascha-
sio Broet, omnis regendae scholae provincia tradita erat, quod
esset adolescens cum in humanioribus disciplinis versatus tum
vita et moribus praeclarus) nonnihil ordinem antea servari so-
litum immutavit, ipseque majorum curam assumpsit. Antequam

¹ “Sexta Februarii Bononiam P. Andreas Galvanellus et magister Fulvius Cardu-
lus pervenerunt; et P. quidem Andreas nostrorum fratrum curam suscepit, quamvis
P. Franciscus Palmius, quae ad sustentationem omnium necessaria erant, diligenter
curabat. Fuit autem scholis praefectus magister Fulvius, qui omnia in meliorem ordi-
nem redegit. ct studiorum domesticorum, quod ad fratres nostros attinet, curam etiam
gessit„ Pomm-ecs, chron„ t. 11, pag. 503, nn. 216 et 217.

