588 LITTERAE QUADmMESTREs

gredientes de virtute in virtutem; reliqui vero se suamque vi>
tam aliis religionum institutis consecrarunt.

Praeter hos mercator quidam, nondum suscepit exereitiis,
Societatis vivendi morem amplexandum delegit, qui quidem in
hac urbe non exiguae est existimationiS, tum propter morum
probitatem tum propter opum facultates, licet hae nunc non
tam amplae sint quam ante fuerunt. Vir est triginta circiter
annorum, adhuc coelebs3 J'am est in nundinis finem imponens
negotiis saecularibus et ab iis se extricans, quibus hactenus
irretitus fuerat. Nobis frequenter scribit de statu rerum suarum.
Affirmat negotiationes suas numquam magis ex animi sententia
successisse quam hoc tempore; debita namque prorsus despe-
rata recuperavit. Attamen ait et ingenue fatetur hunc rerum
successum nequaquam animae paci conferre, sed cor suum tan-
dem inquietum fore, donec se conspiciat velut infantulum, intra.
gremium Societatis, lac ex ejus uberibus sugere et cibis ab ea
praemansis enutriri.

Domi decem sumus, omnibus simul annumeratis, tam laicis,
quam clericis, sicut superioribus litteris scripsi fusius Pa. Tuae3
intra quos paucis abhinc diebus admissus est scholaris Salman-
ticensis, utriusque linguae utcumque peritus. Ipse cum caeteris
omnibus in dies magis ac magis provehuntur in virtutum ac
litterarum incremento, Deo semper et ubique in omnibus et per
omnia laus, honor et gloria in saecula saeculorum. Amen. Divi—
nam ejus majestatem suppliciter deprecor ut nobis gratiam
illam dignetur elargiri, qua sanctissimam ejus voluntatem per—
fecte agnoscere possimus agnitamque toto cordis conatu am-
plectamur. Amen.

Dominus Jesus Paternitatem Tuam nobis diu servet incolu-
mem et divino spiritu suo benigne semper tibi assistat ad glo-
riam et honorem nominis sui.

Methymnae Campi, 3 cal. Maji 1552.

Indignus et minimus filius P. T.

MAXIMILIANUS A CAPELLA.

