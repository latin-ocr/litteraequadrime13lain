AN. 1550 ⁴235

rum fructu hic ageret. Sed nos digni non sumus et ipse Domi-
nus novit quid expediat. Quod si aliquis Patrum aut Fratrum
ad istas mittatur partes, utile esset conferre unam Bullam pri-
vilegiorum Societatis in parcameno (sic), et tertiam approba-
tionem Societatis cum privilegiis, vel si videretur P. V. con-
sultum, possent per postam transmitti.

Accepi litteras R. Patris Polanci, quibus indicat non expe-
dire ut particulam illam de Magistris nostris Lovaniensibus
addam testamento ¹. Agnosco, P. R., culpam meam quod
ea in re tam fuerim caecus, et rogo P. V. ut mihi ignoscere
dignetur.

Scripsit idem Reverendus Pater cum penultimo posta ut, si
mihi Visum esset, expedirem me ab omnibus temporalibus3 et
secundO, si aliquod dedisset mihi Spiritus Sanctus desiderium
professionem in Societate faciendi, ut hoc P. V. indicarem.
Ecce ego, P. R.de Quod ad primum attinet, nondum commode
fieri potest, ut patet ex aliis litteris. Nam, me inscio, sollicita-
tum est in curia Reginae ut emam locum pro Societate; quare
exspectandum erit mihi, quod tamen brevi futurum confidO,
donec curia plene consenserit.

Quod ad secundum attinet, ad hoc me indignum et inido-
neum (εἰς) fateor, quippe qui nec minimo Societatis officio digne
functus sim. Attamen, si Domini in me indigno gratiam et de-
siderium spectem, valde gauderem eam mihi gratiam offerri,
certo confidens quod qui dignatus est dare desiderare, quique
dignatur vocare et offerre, dabit quoque longe amplius et libe-
ralius adimplere. Existimarem etiam insuper pro Dei honore et
multorum salute fore quod hic Lovanii aliquis publice sub Can-
cellario, amico nostro, qui etiam a magnis vocatur hic pater
Jesuitarum, emitteret professionem in Societate. Sed hoc for-
tassis meum est humanum judicium. Proinde Domino Deo et
P. V. omnia committo ³.

His vale in Domino Jesu, Ρ R.de , et nos P. V. omniumque Pa-

¹ Lovanii‚ qui Doctoris in theologia lauream erant assecuti, Magistri nosm· ap-
pellabantur. Unde dubii haeremus an de iis Magistris nostris sermo hic fiat, an vero
de nostris, sc.. Societatis scholasticis, quorum sustentationi suis bonis consulere sata·
gebat Adrianus, quique etiam nomine Alagistri designabantur.
Ξ Consilium hoc probavit Ignatius, ut videre est in POLANCO, ORLANDINO, etc.

