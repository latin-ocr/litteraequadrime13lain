Ax. 1552 · 475

vut cum triremes Africam appulissent, et de recessu ageretur,
quibusdam ille militibus commiserit ut P. Natalem detinerent,
et secretiori aliquo cubiculo recluderent, quoadusque triremes
ab Africa recessissent. Verum sua spe illi, quamvis bona, sunt
frustrati3 nam Pater edoctus a Deo, qui illum nobis maxime
necessarium reddere voluit, cum nullus adhuc cogitaret, ad
triremes contendit, et insalutato Duce, Domino Sanctio de Ley-
va, profectus est, non ut labores fugeret sed ut obedientiae
Ρ. Τ. et majori gloriae Dei hic satisfaceret.

Ejus igitur praesentia et bona valetudine plurimum omnes
gavisi sumus, quia eo absente grex sine pastore nobis videmur,
si quid a nobis factum est, hoc omnino ejus diligentia ac fer-
vore sactum esse fatemur. Ipse Pater, qua diligentia in Africa
pro redemptione quorumdam captivorum, eleemosynas pro-
mitti a militibus, cum stipendium illis solvendum esset, curavit,
easdem hic Messanae dari institit. In eleemosynis ordinariis
<quas solet Pro-rex per regnum distribuere) omnia Patris Na-
talis arbitrio commisit. Et non his contentus, alias quoque dis-
tribuendas curavit, ex quibus, praeterquam quod multi adjuti
sunt, monasterio Drepani Conversarum, quod his diebus idem
erigi fecit, ex his redditus aliquot empti sunt, quibus illae,
quae ab illecebris carnis et mundi avulsae sunt Dominoque
ibidem serviunt, sustentantur. Judaeam etiam quamdam hisce
diebus ad fidem Christi conversam curavit jungi matrimonio;
et duo filii cujusdam meretricis, a matre separati, traditi sunt,
eo auctore, honestis viris alendi. Multa alia praeclare ab eo
facta, quibus brevitatis causa supersedeo. ,

Nunc quae ex collegio scribenda occurrunt subjungam. Stu-
dia omnia, ut solent, continuantur; in quibus in dies proficiunt
omnes et magistri et discipuli. In collegio simul et in domo pro-
bationis, omnibus communis lex est ut non nisi latine loqua-
mur. Die quarta. Octobris coram Pro-rege et magistratibus et
aliis multis habita est oratio a Magistro Benedicto Palmio de
exercitatione studiorum, omnibus valde grata, qua finita, ipse
Pro-rex simul cum primo magistratu collegium ingressus,
usque ad culinam nostram omnia perlustravit. Juratisque, quos
vocant, collegium coram omnibus commendavit. Juvenes, qui
in domo probationis agunt, quotidie, Dei gratia adjuvante, in
litteris et spiritu multum⁴ proficiunt; quibus his paucis diebus,

