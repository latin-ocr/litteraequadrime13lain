Ax. 1551 ‘257

LXXIII

P. Maximilianus Chapelle
Patri Ignatio de Loyola.
Salmantica. 5ja11uarii, 1551 ¹.

ἢ

IHS

Admodum Reverende in Christo Pater.

Gratia et pax Domini Jesu Christi et communicatio Spiritus
Sancti semper sit nobiscum. Amen.

Per postremam epistolam eorum, quae quarto quoque mense
scribi solent, certiorem reddidi paternitatem tuam de suscepta
visitatione Burgensis dioecesis, jamque narratum est quid in iti-
nere Vallisoletum usque, Christo auspice, peregerint Patres ii,
quos sibi comites et adjutores adscivit P. Doctor Torres. Quid
autem postea successerit, nunc narrabo.

Interea dum fratres nostri Doctorem Vallisoleti praestola-
rentur, Magister Alvarez concionem habuit juxta valvas domus
regiae in area satis ampla, quem magna attentione audierunt,
non ii solum qui illuc concionis gratia confluxerant, verum
etiam aulici non pauci ac foeminae, quamvis claritate nobiles,
de fenestris prospicientes: finita concione, matronae illae et ple-
rique alii admirabundi colloquebantur de solida ejus doctrina ac
fervoris vehementia, tametsi aetate juvenis esset. Aliquot alios
sermones habuit ipse, et Ρ. Baptista, tarn in plateis publicis
quam in carceribus, xenodochiis ac monasteriis, ubi semper fuit

auditorum numerosa multitudo, et in eis ingens pietatis ac de-
votionis affectus.

 

¹ Autographa in duplici folin, cui olim nn. 234 et 435, nune vero 66 et 67.—A1iud non
est, ut legenti facile patebit, quam latina versio, paucis mutatis et additis, litterarum,
quas a Patre Bartholomaeo Hernandez subscriptas dedimus supra, n. Lux, pag. 248.

T. 1. ¹7

