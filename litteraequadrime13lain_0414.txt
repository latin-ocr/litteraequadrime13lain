410 LITTERAE QUADRiMEsrREs

clv

Joannes Baptista de Jesu,
Ex commissione Patris Joannis Pelletarii‚
Patri Ignatio de Loyola.
Ferraria, 3 Septembris 1551 ¹.

,ἰ-

IHS

Gratia et pax etc,

Adest tempus, venerande Pater, in quo, obedientiae jussu,
rationem eorum, quae his quatuor mensibus, totidem enim in
hac civitate exegimus, Dei gratia facta sunt, reddere tenemur:
quam provinciam libentissime R. P. Joannes Pelletarius, si per
multas occupationes licuisset, erat suscepturus. Quare hoc mihi
oneris, impar sane meis viribUS, utcumque tamen subeundum
fuit. ⁴

Et ut primo loco de fratribus aliquid attingam, scito id se-
dulo curari a Patribus, ut non solum in vocatione permaneant,
verum etiam ut magis ac magis in dies in spiritu proficiant.
Litteris vero summa cum diligentia vacant, enarrat P. Joannes
mane tres lectiones, primam in litteris humanioribus, alteram
in rhetoricis, tertiam in grammatices latinae praeceptis ; a
prandio vero binae, et quidem de graecis, lectiones perleguntur.
Inter coenandum quotidie nostrum unus aut concionatur latina
aut vernacula lingua, aut certe orationem habet. Singulis die-
bus dominicis etiam aliqua habetur oratio aut a fratribus, aut
ab his, qui in ludo litterario, sub fratrum disciplina, litteris
incumbunt. Pergratum parentibus esse, ut filiorum ingenia hoc

¹ Autographa in solio duplici, cui olim nn. 23⁰ et 281, nunc vero 64 et 65. Castigata
valde suit, et quidem merim, a P. Polanco. Itaque nos eam primo loco prout e Patris
Polanco manibus evasit, secundo autem qualem reliquit ejus auctor, transcribemus.

