420 LITTERAE QUADRiMEsTREs

confitentes auditi luerunt paucis istis diebus, ad mille plus mi-
nus accessit. Ex quibus multi, suis flagitiis tenacius adhaerentes
quam salutis ratio postularet, plures annos a saluberrimo con-
fessionis sacramento in seram commissa piacula mortem diffe-
rentes, abhorruerant, eamque cane pejus et angue oderant, cre-
bris admonitionibus illecti, resipiscere coeperunt et vitam in
melius commutarunt.

Quaedam meretrix, multos annos coeno spurcissimo libidinis
involuta, tandem beneficio confessionis emersit, eoque res re-
diit ut, quas amplexata fuerat, carnis voluptates, et turpes ex
prostitutione corporis quaestus detestaretur et abominaretur,
nihilque aliud in votis haberet quam in religione se totam Deo
consecrare.

Ad haeC, circa diem festum Assumptionis gloriosae Virginis
Mariae, quamplurimi nobis sunt confessi et spirituali cibo, vero
illo angelorum pane, pasti sunt; ex quibus nonnulli singulis
quibusque mensibus non pauci octavo quoque die, tum confes-
sionis, tum altaris, non sine multo fervore et spiritus oblecta-
tione, sacramenta frequentant, quorum mentibus inculcatum
est, sine frequenti horum perceptione non modo in virtutibus
· et vita spirituali progressus magnos non fieri, sed nec a vitiis
et peccatis aut certe, aut vix abstineri posse.

Insuper a plerisque, tam plebejis et tenuioris conditionis ho-
minibus, quam nobilioribus et potentioribus civitatis, ad audien-
das infirmorum confessiones saepius accersimur, et in gratiam
quorumdam nostrae Societatis amicorum, quibus, in honesta
praesertim petitione, non acquiescere non potuimus, quaedam
monacharum coenobia invisimus, ibique nonnullarum confes-
siones (quia cunctarum, per varias occupationes quibus aestua-
mus, non licebat) audivimus

Inter caetera bona, quae plurima Deum Optimum Maximum
ex confessionibus elicuisse plane cognovimus, hoc videtur prae-
cipuum, quod multi, qui inter se gravissimis odiis dissidentes
consenuerant, diuturnas et perniciosas simultates nutriverant,
inita pace, in gratiam redierunt, et ex Satanae filiis, Dei Patris
optimi filii feliciori adoptatione facti sunt; et licet hujusmodi
multa, quae crebro contingere solent, in medium sigillatim pro·
ferre possemus, tamen hoc unum sufficiat, quod tibi, colendis—

sime Pater, aperiam.

