604 LirrfflzAE QUADRIMESTREs

Quatuor aut quinque voluerunt in Societatem admitti, quo-
rum unum Romam misimus3 reliqui propter quaedam impedi-
menta adscribi non potuerunt.

P. Ludovicus quibusdam spiritualia proposuit exercita-
menta3 imprimis cuidam equiti, hujus Florentini Ducis et Car-
dinalis Farnesii valde familiari, qui in his, lachrimarum dono a
Deo obtento, tantum profecit, ut tandem sibi videretur alter,
neque sibi soli profuisse satis putaret, nisi aliis quoque ad haec
exercitia esset incitamento. ls enim fuit, qui primum Cardinali
Farnesio suasit ut hujusmodi meditationibus sese exerceret.
Alius quidam civis, qui adversis ita angebatur ut molestiarum
magnitudini videretur succumbere, ab eodem equite et Patris
Ludovici consuetudine, tarn frugifera quam jucunda, non me·
diocriter fuit adjutus. Postquam autem P. Ludovicus multis ra-
tionibus demonstravit christianum hominem adversis incom-
modisque frangi debilitarive non oportere, exercitiorumque ei
principia degustanda dedit, quasi ex turbulentissima tempe-
state in tranquillissimum portum videbatur adductus. Idem
eques ad excellentissimum Ducem scripsit eumque beatum
appellabat, quod nos habere posset. Haec et alia plura argu-
mento esse possunt ‚ quod nos ac Societatem ex animo diligat.

Quod autem ad confessiones attinet, P. Philippus ¹, nam
P. Ludovicus aliis curis distinetur, in his audiendis saepe mul-
tum occupatur. In his Bacchanalibus, quibus mundani homines
voluptatibus involvuntur, plerique confessi apud nostros Eu-
charistiae Sacramentum sumpserunt. Item mulier quaedam,
quae per magnam vitae partem sordidissimum quaestum fecerat,
quaeque intra quindecim et viginti annos confessionis sacra-
mento abstinuerat, tandem ad semet reversa, apud Ρ. Philip-
pum conscientiam, deposita peccatorum fece, expurgavit. Nec-
non judaeus quidam, per baptismum in Christo renatus, apud
eumdem Patrem est confessus.

Solet idem P. singulis hebdomadibus nostri medici domum
adire omniumque illius familiae confessiones audire, qui ali-
quando sic peccatorum dolore tanguntur ut, tam liberi quam
servi, tam magni quam parvi, ad lacrymas moveantur. Exprimi

¹ De hoc aliud nihil reperii-e adhuc potuimus nisi eum fuisse natione belgam. Po-
LANCO, Chron„ t. 11, pag, 511, n. 237, ct pag. 512, n. 241.

