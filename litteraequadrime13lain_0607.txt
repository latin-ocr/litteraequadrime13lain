AN. 1552 603

audita nostri ardentissimi fratris concione, sactus quasi alter,
non prius ab eo discessimus quam suorum peccatorum sarci-
nam apud confessarium deponeret.

Postquam autem Florentiam advenimus, P. Elpidius ¹, quos
jam pridem avide exspectarat‚ ad medicum, antiquum Societa-
tis hospitem ², perduxit3 apud quem benigne humaniterque ex-
cepti, necnon liberaliter tractati, quindecim dies egimus. Deinde
in domum nobis praeparatam migravimus, ubi charissimorum
fratrum virtus in adversis sustinendis ac perpetiendis oppido
enituit. Tu enim, P. optime, nosti quae nova Collegia ferant in-
commoda quasque animi perturbationes praestent. Propterea
quod nobis servitia deerant, unusquisque se cocum profiteba-
tur, idque sibi muneris dari nonnulli summis precibus conten—
debant. Sed P. Ludovicus ³ sic officia domus est partitus, ut pene
omnes negotiis domesticis exercerentur. Ipse quoque P. men-
sae inservire‚ ostium pulsanti aperire, et multa id genus non
dedignabatur. Praetermitto hoc loco narrare de fervore fra,-
trum ad poenitentiam, ut gestandi cilicii corporisque disciplina,
ut vocant, afficiendi, quantaque diligentia animique magnitu-
dine, cum conceditur, exequantur. Opinio porro, quarn de no—
bis concitavimus, est magna et fortasse major quam nos susti-
nere ac tueri possimus. Faxit tamen Deus ut exspectationi ali-
quando respondeamus.

In principio nostri huc adventus cum quidam haeretici in
carcerem conjecti essent, nos auctores multi suspicabantur3 ju-
dicium plane falsum, minime tamen detrimentosum, qui hujus-
'cemodi hominum sectae constituamur adversarii. Item cum
quidam frater Sti. Augustini, magni quidem nominis, sed non
satis approbati, quin etiam permultis suspecti, concionator
summi templi decerneretur, divina voluntas ad multarum ani-
marum salutem intercessit. Itaque in depulsi locum successit
alter Sancti Dominici et ,vitae integritate et sanctimonia notis-
simus et nobis familiaris, unde hujus quoque rei ferebamur au-
ctores. Sed nos apud illum Augustinianum nobilis cujusdam
excusavit auctoritas.

¹ P. Elpidius Ugoletti.
⁴-’ joannes de Rosis.
⁵ P. Ludovieus de Coudreto, Collegii Florentini Rector.

