AN. 1552 073

die concionari non potui. Plurimi parentes suos mihi offerebant
filios, ut mecum eos ducerem3 sed quia aliqui annum llum aut
15.ῑ1Ῐ11 tantum agebant, eos apud parentes adhuc in studiis reli-
qui. Sed tribus adolescentibus bona naturae praesidia habenti-
bus, dedi licentiam ad nos veniendi circa Natalem Domini,
quia aliter fieri commode non poterat. Multa etiam cum Pastore
hujus pagi egi, qui publice cum sua concubina manebat. Liben-
ter nos audivit, promisitque emendationem in omnibus.

Post diem vero unum aut alterum, cum mea negotia expe—
divissem‚ ad civitatem quamdam, Tielt ¹ dictam, profectus
sum, ubi humaniter a quodam primatu civitatis acceptus fui:
qui filium post unum annum destinabat mittere, et nisi defectus
annorum obstitisset, jam mecum profectus fuisset. In hac civi-
tate multi desiderabant aliquos de Societate Jesu.

Altera die negotiis expeditis, profectus Noviomagum, ubi a
quodam canonico valde amice acceptus sum, qui ad Societa—
tem est valde affectus. Cum hic essem, amici R. P. Canisii
multum orabant, ut semel ad eos venirem: sed quia eodem die
mihi proficiscendum erat navigio Coloniam, non diu haerere
potui. Cum jam ad eos venissem, inveni fratrem R. P. Canisii,
qui propter infirmitatem, relictis ad tempus studiis, eo se con-
tulerat; sed jam bene habebat. Valde ad Societatem Jesu est
affectus. Postquam bona aliqua inter nos contulissemus, quan-
tum tempus patiebatur, tandem vale dixi ei in osculo pacis et
charitatiS, et Jesu commendavi. Ipse vero cum canonico, meo
hospite, in genua provolutuS‚ benedictionem petivit, tunica me
tenens ne evaderem. ob quam eorum humilitatem multum in
me confusus fui: tandem certam ipsis benedictionem dare
debui.

Deinde, navi Coloniam proficiscens, exhortationes habui,
quibus certe effectum est ut multa audirentur suspiria, multae
funderentur lacrymae cum melioris vitae proposito. Lutherani
praesentes a suis calumniis desistebant. Quidam etiam studio-
sus promittebat se frequentius ad nos venturum, confitendi
gratia.

Habemus novum cocum, 24 annorum, qui se in omnibus et
ad omnia Christi Jesu amore resignare studet.

¹ Vide supra, pag. 403, not. 1.
Ἰ“. ]. 43

