‘262 LITTERAE QUADmMESTREs

quum, tempore nundinarum, eo concursus fiat e tot tamque
longinquis regionibus. Pollicetur se daturum domum, caetera-
que omnia ad victum necessaria suppeditaturum, quod et quon-
dam obtulit Patri FabrO, cui solebat confiteri. Largitus est
nobis his diebus certam pecuni'ae summam ad emendos libros,
aitque se velle sumptibus suis alere scholarem Societatis no—
strae in Universitate salmanticensi. Haec sunt, quae hactenus
cognovimus, de iis quae gesta sunt in oppido methymnensi.
Praeter haec tamen omnia, scribendum restat duos esse juve-
nes mercatores, multarum possessionum, paratos omnia relin-
quere propter Christum et ingredi religionem nostram. Si ad—
mittantur, arbitramur eos huc venturos post nundinas, ut domi
nostrae diebus aliquot in spiritualibus exerceantur. Duo itidem
sacerdotes methymnenses, cum primum eo advenerunt Patres,
totos se Societati dedicarunt; et licet eos ibi detinere conaren-
tur donec Salmanticam redirent, alter tamen, morae impatiens,
illico ad nos venit. Ei nunc traduntur exercitia: juvenis est
natus annos circiter 27, bonae ut apparet indolis : etsi gramma-
ticam dumtaxat didicerit, sed studiose, quod eam postea docuit.
Nihil aliud in praesentia scribendum occurrit quam quod exer-
citia quotidiana, ut puta confessiones, communiones et commu-
nicationes caeteraque hujusmodi, in dies, auctore Deo, promo-
ventur in melius. Paucis diebus ante Natalem Domini tantus
fuit concursus ad confessiones, ut non potuerit omnibus satis—
fieri, unde et plurimi tristes ac desolati alio ire coacti sunt.
Ρ. Doctor die Sanctorum Innocentium profectus est ad oppidum
quod dicitur Oropesa, id contendente Comite de Oropesa et Do-
mino Antonio de Corduba, qui jam est cum Comite. Offert
Comes domum Societati: in duobus aliis locis idem offertur. In-
junxit P. Doctor ut hujus rei Ρ. Τ. certiorem faceremus, quo
cognoscamus quid P. T. hac in re fieri praecipiat. Si isthic su-
peressent qui huc mitterentur, minime otiosi forent in vinea
Domini; quem precor ut mittere dignetur operarios in messem
suam. Amen.

Salmanticae, nonis Januarii anniv 1551.

Minimus filius P. tuae

MAXIMILIANUS A CAPELLA.

Superscriptt'o. Perquam R.<¹0 in Christo Patri, Ρ. Ignatio de

Loyola, Praeposito Generali Societatis Jesu. Romae.

