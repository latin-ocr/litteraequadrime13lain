048 LITTERAE QUADRIMESTRES

rant; ibi quaedam paupercula iis occurrit, reticulum muliebre
ab altera postulans. At illa, mihi vero, inquit, hic non est aliud
quam id quod gesto, sed tu tantisper exspecta, dum revertar
domum et inde mittam. Hoc cernens quae illi erat socia, cogi—
tans magnam sibi oblatam occasionem multa pro re levi lucri-
faciendi, si se etiam suo privaret, conversa ad pauperculam,
accipe, inquit, et detractum sibi modeste de capite porrigit. Hic
se increpare illa prior tacite, atque apud se dicere longe se a
charitate illius differre, quae idem, quod ipsa, facere non po-
tuisset. Parva haec res, sed si animus pendatur, satis magnaz
ob quarn illa, domum reversa, ne a lacrymis quidem, nedum a
dolore, sibi temperavit.

Sed ad viros revertar, quorum tanta est charitas atque san-
ctitas ut domos etiam meretricum circumeant (hoc vero non
nisi pauci faciunt) ad poenitentiam adhortantes, idque securis
illorum conjugibus neque quicquam de illorum virtute dubitan—
tibus, ut quae et ipsae piis vacent operibus. Duo, ut caeteros
omittam, paucis ante diebus domum meretriculae sunt ingressi,
quorum alter crucifixum, alter mortui calvariam sub pallio
gestabat; his autem Velut armis illam aggressi atque ubertim
lacrymas effundentes, ipsam quoque ad lacrymas compule-
runt3 coacta Vero illuc repente vicinorum multitudine, adhor-
tari eas coeperunt ad poenitentiam, neque, ut putamus, inuti-
liter. Dant quoque operam ut nunquam ad concionem veniant,

quin aliquem secum adducant, gravi aliquo scelere implicitum.

Permultos etiam ad confessionem adducunt, praeter illos, quos,
c carceribus eductos, non prius dimittunt quam confessuros in
templum nostrum deduxerint. Parant et domi suae pauperibus
cibos eosque vel invitatis dispensant, vel domum mittunt, prae—
sertim si sunt infirmi, ut venire invitati nequeant. Hoc postre-
mum ad viros et mulieres juxta pertinet.

Hi sunt continuae confessionis concionisque proventus, qui-
bus quotidie accedit aliquid Dei bonitate et clementia. Non enirn
defuere, qui cum per totam prope concionem flevissent, ea
absoluta, perstiterint una hora lacrymantes, ac tandem, vo-
cato aliquo ex nostris sacerdotibus, ejus se consiliis totos com—
miserint.

Nobilis illa et dives matrona, quam superius Donatam nomi-
navimus, vidua, vineam in usum collegii hujus dedit dono.

