228 LITTERAE mm own 1‹:sTREs

LXVII

Ρ. Paulus d' Achillis
Patri Ignatio de Loyola.
Panormo, 1 Octobris, 1550 ¹.

Ιῇε

Gratia et pax Domini nostri Jesu Christi sit semper et au-
⁴&eatur in cordibus nostris.

Exercitia scholarum nostrarum sine ulla unquam intermis-
sione hactenus procedunt, tametsi non parum fuerit infensus
aestus vehementior praeteritae aestatis. Sicut autem propter
ingentem multitudinem discipulorum compulsi alias fuimus
unam classem in duas partiri, ita rursus ob eamdem causam
constituimus initio renovandi studii duas ex una confiare3 ea
namque continet scholares plus minus centum quadraginta.

Is ordo disciplinae, qui ab exordio hujus studii constitutus
est, persistit inviolatus; priusquam enim incipiantur lectiones,
quotidie ipsi juvenes audiunt sacrum; omni mense quisque con-
fitetur peccata sua; dominicis itidem diebus bona pars ad no-
strum sacellum confluit, audiendi sermonis gratia; tempore vero
pomeridiano tunc et aliis omnibus festis diebus multi, sua
sponte moti, scholas adeunt, ubi praeceptores spiritualia docu-
menta pro ratione '² illis tradunt3 doctrinam, videlicet,
christianam, proverbia SalomoniS, sive quippiam aliud, quod
ad christianos mores formandos conductibilius judicant; unde
ipsi non mediocriter promoventur, et in studio litterario, et in
christiana pietate. Ad haec non deest ipsorum magistrorum

¹ Historia varia, vol. 1, fol. 187 et 188.
“-’ Spatium hoc ita relictum in nostro t1·ansumpto,'imp1endum fortassis est verbo
aetatis

