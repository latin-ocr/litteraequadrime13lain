AN. 1552 651

aequo se fuisse ipsi quoque ct agnoscunt et fatentur. Paulatim
tamen jam meliores mores induere. Accessit ad cae'tera, quibus
apud ejus regionis incolas Deo gratiae agebantur, evidens
etiam miraculum. Cum enim a multis diebus nihil penitus pluis-
set, jamque desperare rustici de segetibus viderentur, die quo-
dam, circumacta per agros a RdOP. Joanne Philippo cruce pul-
cherrima, quae ex ligno crucis Dominicae confecta creditur,
pretiosissimusque non immerito ejus loci habetur thesaurus,
comitante longa hominum serie utriusque sexus, devote et cum
lacrymis supplicantium divinamque implorantium misericor-
diam, eodem vespere, quo in Abbatiam crux sancta relata est,
misit Deus clemens ac misericors copiosissimos imbres, neque
nunquam postea pluviarum affluentia suo tempore deside-
rata est.

Catanae a ΚΦ) Ρ. Natale <hoc enim tantum superest ut huic
muneri satisfaciam) tria praecipue facta sunt, quae scribantur
non indigna. Is siquidem paucis diebus, quibus ibi fuerat cum
Pro-rege, antequam, Romam profecturus, Messanam venisset,
primum mille prope aureos coronatos haberi curavit ad erectio-
nem domus orphanorum, qualis est Messanae. Deinde magnum
pecuniarum numerum ad reaedificandum capuccinorum fra-
trum monasterium paulo ab urbe longius, diruto priore, quod
nimis imminere moenibus videbatur, hoc praesertim rumore et
incendio bellorum. Postremo in varios pauperes centum coro-
natos dispergi curavit.

Habes fere, Ρ. in Christo observandissime, quae scribenda
nobis occurrunt, in quibus ut fateamur aliquid esse boni (tibi
enim hoc relinquimus judicandum), negare tamen non possu-
mus multo plura esse debuisse, nisi gratiae Dei occasionibus-
que datis nostra segnitie defuissemus. Petimus itaque veniam
supplices, teque omnes quanto possumus affectu Patrem pien-
tissimum filii deprecamur ut precibus tuis sanctissimisque sa-
crificiis id assequamur quo hanc ¹ a nobis expellere longeque
abjicere possimus ‚ ac tandem aliquando sollicitos Christo
nos exhibeamus ministros. Qui unus dignus est cum Patre et
Spiritu Sancto, cui laus, honor et gloria sit in perpetuum.
Amen.

 

¹ Segnitiem.

