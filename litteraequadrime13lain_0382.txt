378 LlTTERAE QUADRIMESTRES

populi templo praecipuo concionatus est, summaque Christi
clementia videntur multum cives profecisse. Cum adhuc dura-
rent nundinae, Inquisitor quidam Vallisoleti eo se contulit,
librarios voluminaque etiam nonnulla inspecturus haeresis su-
specta, populumque totum in templo maximo jungi voluit, et
a P. Baptista non parvis efflagitavit precibus ut ibi conciona-
retur. Concioncm habuit tanta cum auditorum frequentia ut
par visa numquam fuerit, incredibilique etiam spiritus ardore,
concioni fine jam imposito, de gratiis locutus est, quas Deo
tenebantur agere, cum eum haberent Inquisitorem, qui tanta
cura ab iis omne haeresis genus radicitus avellere conaretur
librosque etiam perscrutari ut sic christianae doctrinae puri-
tas melius retineri possit. Rescivimus ad haec fratres ordinis
Praedicatorum, curn intellexissent Inquisitorem ad id rei ve-
nisse, precibus rationibusque ab eo id contendisse ut ipsis ea
concio tribueretur, objicientes ad se potius quam ad ullos alios
de Inquisitionis fideique rebus agere spectare, quibus respon—
sum hoc praebuit Inquisitor: concionatorem, quem ipse consti-
tuerat, non minus doctrina quam sanctimonia esse praeclarum,
proinde ne illa de re ultra contenderent, ac ita P. Baptista con-
cionatus est.

Qui autem hic Salmanticae manent , omnes in spiritu profi-
ciunt3 mutuo se omnes ac maximo prosequuntur amore, omnes
proprias suas voluntates ac appetitus, non solum intra dome-
sticos parietes, verum et exterius, si per Patrem Doctorem
liceret, retundere omninoque extinguere conantur: in rebus
omnibus summam assequi obedientiam, quisque corrigi ac
suos ei enodari defectus maxime cupit, ut in melius vertat mo-
res3 unicuique orationis, studii disputationumque constitutae
sunt horae, quisque singulis septimanis conclusiones sustinet
et contra eum reliqui omnes argumentantur. Cuncti orationi
sunt deditissimi: summo mane congregati omnes simul orant.
Pater Doctor hora quarta surgit fratresque hora excitat quin—
ta, omnesque in sacellum se conferunt, ubi usque ad sex-
tam in oratione manent: sexta autem jam audita, scholastici
egrediuntur lectiones audituri, caeteri Vero imperata prae-
stant.

Praeter haec, duo sunt quotidie examina3 primum ante
prandium, secundum vero paulo antequam cubent.

