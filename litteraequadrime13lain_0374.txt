370 LITTERAE QUADRIMEsTREs

R. P. Nicolaus Goudanus, quo tempore sunt alii feriati a le—
ctionibus publicis, nunquam a profitendo cessavit, ne diebus
quidem canicularibus. Auditorium nobis duplo majus quam
prius contingit. De illo praeclare quidem judicant omnes et
utiliter audiunt, praesertim quum ex more suo sic Aethica Ari-
stotelis¹ profiteatur, ut versari tamen in sacris videatur. In
convictu familiari multum effecit apud Germanos, permovitque
non paucos eo, ut (quemadmodum antea visum non est) singu-
lis pene festis diebus ad confessionem et communionem sacram
accesserint. Tum homeliae (sic) quaedam haberi coeptae , qui-
bus iidem studiosi, quos magis familiares habemus, domi nostri
(sic) exercerent sese et ad pietatem paulatim propius addu-
cerentur.

Saepe lectiones etiam privatas adhibuimus quo efficacius
eos conciliemus nobiS, et in hoc bono instituto magis magisque
in dies confirmentur. Duplicata certe nunc Dei munera, quae
nostris in manibus adhuc crescunt, videntur: neque minorem
nobis consolationem quam admirationem aliis adfert, sine
exemplo, et hoc loco, tales et tam multos esse, qui quotidie ad
sacra modo veniant, qui nos sibi patres ministrosque altaris
exposcant. Vir bonus cum ad nos profectus esset, egregium
filium obtulit et in potestate nostra manere jussit, etiamsi alio
discederemus. Neque parum hucusque profecit puer, de quo
bene speramus fore ut cum in litteris, tum in spiritu exspecta-
tioni nostrae respondeat. Sunt alii adolescentes duo, et ipsi Ger-
mani, utcumque versati in litteris, nunc plane nostri, in quibus
digitum Dei suspicere cogimur ². Ajunt se Christo debere sum-
mas gratias quia primi fere vocati fuerint e Germanis ad hanc
Jesu Societatem, nihil se dubitare quin subsequuturi sint et
alii, quos ad hoc ipsum Christi jugum suscipiendum cupiunt
pertrahere, ut et ipsi tam suavis spiritus primitias hauriant.

¹ Aristotelis addidit Polancus.

“2 Nullibi expressa nomina reperimus horum, qui e Germanis primi in Societatem
Ingolstadii admissi sunt. Polancus hoc loco verba Canisii tantum repetit. Agricola vero
ait: “Excitati vero sunt scholastici non minus ad virtutis quam eruditionis cultum: tres
ex illis, sanctioris vitae amore, in Societatem adlegi petierunt fervide, impetra1·untque;
quus tyrocinium ut subirent, Viennam sunt missi, exceptique a Patre Jaj0‚ qui jam
illuc, finitis Augustae comitiis, praecesserat, peramanter: Unus inter illos joannes
Byrsius e1·at...„ Historiae Provinciae societatis Jesu in Germania superiore, Decas
secunda, MDLI., n. 6.

