Ι,

(5134) L1TTERAE QUADRIMESTRES

quid agam? Praecipua quidem virtus est, ut legisse aliquando
mihi videor, facere scribenda. At haec si abfuerit, proximum
est scribere et admirari facta. Nam quorum nos admiratio tenet
atque allicit, ea facilius promptiusque imitari studemus Et qui
aliena facta litteris mandat, eorum et ipse quodammodo fit
particeps. Quod cum ita sit, Dei primum, deinde R.di Ρ. Anto-
nii ¹ clementia et benignitate sic partitas inter nos fuisse operas
existimem, ut quae alii fecissent, ego unus, omnium tibi nomi-
ne, recenserem, ne horum, qualiacumque haec futura sint
quae scribam, solus expers relinquerer. Quorum ego narra-
tione nunc ingressurus longis te praefationibus diu detinere
non institui, satis alioquin occupatum, et qui rerum magis
quam verborum copia delecteris. Illud unum profecto dicam,
si idoneus scriptor his rebus contigisset, majores quidem for-
tasse, certe autem gratiores et jucundiores videri potuisse. Sed
ad te, ut dixi, haec scribuntur, cui nihil parvum est, quod Dei
beneficio factum sit; nihil etiam non vehementer gratum jucun-
dumque, quod a filiis, quantumlibet ingratis et negligentiae 'la-
queis irretitis, loquar enim quod singulos de se sentire certo
scio, tibi tamen charissimis offertur. Quamobrem securus haec
tibi accepta fore, quoquomodo a me dicantur, rem ipsam sta-
tim aggrediar ².

Atque ut ab eo sumam initium, quod maxime nosse deside-
ras, domestici omnes in dies proficiunt, non tantum spiritus
fervore, sed litterarum etiam studio ii, quibus studendum est.
Caeterum de singulis dicere nihil attinet, sicuti nec de aliis
rebus permultis, quas in universum tibi notas esse non dubito,
ut qui orandi, legendi, studendi, et omnino qui nobis vivendi
sit modus. Neque enim quicquam vel additum vel detractum
est ei rationi, quae tunc instituta est cum adesset R. Ρ. Nata-
lis3 quae, licet praeclara semper et prudenter excogitata visa
sit omnibuS‚ tamen quanto desiderio universum istud Colle—
gium instituta illa, quae a R.da Paternitate tua idem Pater
afferre dicitur, exspectet, vix dici potest ⁵. Emendatiores enim

¹ P. Antonii Vinck, Messanensi Collegio praefecti, dum aberat P. Hieronymus Na-
talis. '

·-‘ Quae, a verbis imprimis observande, hucusque scripsit Annibal, ea suppressit
omnia Polancus.

Γ· Vide POLANCO, Clwon„ t. 11, pag. 529, n. 277.

