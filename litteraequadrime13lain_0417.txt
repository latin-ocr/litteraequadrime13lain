Ax. 1551 4113

ipso P. Paschasio sola confessione liberata fuit, paucosque post
dies ex hoc exilio ad patriam feliciter migravit.

Idem Ρ. in christiana fide duos erudivit hebraeos. Quorum
alter, ubi edoctus fuit, uno et eodem die baptizatus fuit, et sacri
olei unctionem suscepit ‚ ac ad superos convolavit. Reconcilia-
vit quoque Deo quemdam eorum, qui olim in Lusitania baptizati
fuere, et ad vomitum judaismi reversus fuerat; quo in errore
adhuc vivunt ejus consanguinei.

Hoc etiam praeterendum non duxi, quod cum ab omnibus
piis hominibus, tum praesertim a religiosis, diligimur, qui ma-
ximopere nostro gaudent instituto, praecipue fratres minores,
quos vulgo capuccinos vocant, quibuscum maxima nobis in-
tercedit familiaritas et benevolentia. Accidit ut, cum nos indi-
gere putarent, illorum duo ad nos onusti accesserint, quos ut
vidi saccos plenos humeris gestantes, illis obviam prodivi,
existimans, ob eleemosynam quaesitam, apud nos defatigata
membra velle recreare; at inquiunt illi: ad vos de hortorum
nostrorum fructibus haec tulimus3 qui etiam nonnulli, cum ex
illis, tum ex caeteris religionibus conciones audiunt.

Haec sunt, Rssle Pater, quae tibi in praesentia scribenda oc-
currerunt, et alia non pauca mihi excidisse scio. Haec si ex-
spectationi tuae non satisfecerint, nos de negligentia reprehen-
damur, Deo tamen, bonorum omniurn auctori, gratiae de bonis
agendae erunt, qui nos in sua gratia conservare et augere di—
gnetur. Quod quidem ut obtineamus, sanctissimis tuis sacrifi-
ciis et orationibus humiliter nos commendatos cupimus.

Datum Ferrariae 3.0 nonas Septembris M.D.Ll.

R. P. Joannis jussu.

Servus in Ch.t0 indignus,

Jo. BAP.TA DE Jfisu.
Superscm'ptz'o. Admodum R.d0 in Christo Patri Domino

lgnatio de Loyola‚ Praeposito Generali Societatis Jesu, Romae.
Alsa manu: 1551. Quad. Ferra. 3 de 7b.—Q. et An. v.

