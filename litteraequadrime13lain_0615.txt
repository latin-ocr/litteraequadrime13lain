Ax. 1552 (111

Patrem Franciscum ad suosjam redeuntem coniitari3 quo con-
sequuto, in internam nostram amicitiam se insinuavit, dixit sc
Granatae quasdam magnificas habere aedes, quas Societati
nostrae adscribere et tribuere desiderabat. Unde factum cst ut
medio in itinere magis ac magis incitatus, habita omnium prius
oratione, dixit id maxime velle Patrem Franciscum numquam
deserere nec Salmanticam redire3 quo audito, scitum atquc
consultum Patri Francisco et Patri Doctori visum est ut Pater
ipse Franciscus hunc secum duceret, et in Onnate doctrinae
familiaritatisque nostrae periculum faceret, simul atque nostris
exercitationibus daret operam, quo commodius suae animae et
consuleret et subveniret, et, Patribus nostris interea rem ejus
familiarem et negotia expedientibus, id amplecteretur et elige-
ret. Demum non aliter res fuit disposita, quam ipsc aequo animo
amplexus est. ยน

Pater vero Doctor usque Methymnam Patri Francisco se
comitem exhibuit, cum ut ejus angelica familiaritate, quo fieri
possit, frueretur, tum etiam ut suis jam acquiesceret mandatis,
se magis ac magis vinculo professionis adstringens, et ne tua
jussa plus aequo adimplere differrem nec capillatam occasio-
nem, quae sese obtulerat, transire permisit, quin immo ea manu
apprehensa, in manibus Patris Francisci Deo sese perpetuo
consecravit et Societatem nostram christianam magno cum
angelorum gaudio, ut ego credo, professus est.

Reliquum est, Pater venerande, ut Deo Maximo omniumque
Patri nos omnes Patres et Fratres ex animo commendes, quo-
rum nomine vos omnes item Patres et Fratres salutato. Gaudete
enim in nomine Jesu, quum filii tui, sicut novellae olivarum, in
circuitu mensae ejus sint, euntes de virtute in virtutem, portan-
tes manipulos suos, quibus vetus homo, quo fieri potest, moria-
tur, ut cum Christo Domino Jesu resurgentes, novi jam videamur
homines, ut nemo sit qui patrem nostrum non glorificet, qui in
coelis est. Ipse, per viscera sui unigeniti Christi Jesu, nostra
aperiat corda et sensus nostros illuminet, ut candide vivamus
et cum exultatione in dilectione ejus ambulemus. Amen.

Datis Salmanticae pridie calendas Maji 1552.

Ex commissione Patris Doctoris,

Tuus filius indignus,

:xiffloxsrs mium..

