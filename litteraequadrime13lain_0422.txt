418 LirrERAE QUADRmffis'rREs

GV

P. Paulus d' Achillis
Patri Ignatio de Loyola.
Panormo, 8 Septembris 1551 ¹.

JESUS † MARIA

Gratia et pax Domini Nostri Jesu Christi semper abundet in
cordibus nostris. Amen.

Pro more a multis mensibus a te, colendissime Pater, non
minus pie quam prudenter instituto, eorum, quae in hac urbe,
per eos, qui se totos Sanctissimae Jesu Societati devoverunt,
Deus Optimus Maximus his quatuor exactis proxime mensibus
operari dignatus est, rationem redditurus, a profectu discipulo-
rum, cujus nos poenitere non potest, auspicandum censui.

Omnes discipuli, quorum frequens semper est ad nostras
scholas et numerosus concursus, sex ordinibus ac veluti classi-
bus distributi, Dei Optimi Maximi munere, ad omne virtutis ac
eruditionis genus magnos progressus quotidie faciunt. Nam
praeceptores omni animi contentione laborant ut non solum
doctrinae semina, sed pietatiS, omni morum pravitate (quae in
nonnullis radices altius egerat) stirpitus evulsa, bene cultis man-
dent animis. Ita fit ut non modo corruptis semper aliquid dece-
dat moribuS, sed ad virtutem et eruditionem magna fiat acces-
sio. Potissima tamen impenditur opera in teneris puerorum men-
tibus omni genere pietatis et religionis imbuendis; nec tam prae-
ceptoribus videntur promovisse, qui dexteritate ingenii celeriter

¹ Autographae Pauli d' Achillis litterae sunt in solio duplici olim 369 et 370. nunc 30.
Aliqua in eis emendavit aut oblitteravit Polancus. Earum autem sic emendatarum
exemplum. a P. Bernardo Oliverio consectum¹ habemus in foliis 36 et 37 Codicis 1551.—
Nos hic autographas litteras transcribemus.

