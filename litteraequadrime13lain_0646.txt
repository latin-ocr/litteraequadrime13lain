642 LITTERAE QUADRIMESTRES

amplexus sancte deosculatus est. Haec cum essent audita
patri horum duorum fratrum, qui Messana aberat, miratus ad-
versarium suum sibi repente amicissimum factum, coepit et
ipse sibimet esse velle amicus ac saluti sua prospicere. Quo
factum est ut sancto confessionis sacramento animam suam
ablui sordibus peteret, quae quantae essent, novit Deus. Nos
hoc unum scimus: post viginti annos illum non fuisse confes-
sum. Prior ille, cui abscissi fuerant digiti, postquam communio—
nis sacramentum devote recepisset, eodem die laetus ad Patres
nostros rediit, multisque gratias egit, et inter caetera id se mi-
rari dixit, quod, cum antea ebullire illi sanguis ac sese totus
commovere soleret, quoties manum suam inspiceret, nunc non
solum id non pateretur, sed et sanos propemodum atque inte-
gros digitos habere sibi videretur. Sensit et hic gravissimam
esse mortalis criminis culpam, nihilque esse levius aut jucun-
dius quam pura mente Deum colere. Quod cum verbis praedi-
cat tum vero et re ipsa confirmat. Nam post Pascha octavo
quoque die apud nos confessus est; decimo quinto autem plus
minus communicat, sicque pergere instituit. Faxit Dominus,
omnium bonorum author.

Haberem alia hujus generis exempla. Nam et duo, qui sacer-
doti mortem inferre statuerant, eadem die, quae ad hoc ipsis
designata erat, in templum nostrum deducti a quibusdam, ubi
uni ex nostris confessi sunt et, remissis plene injuriis odioquc¹
omni deposito, absoluti, hilares abierunt ; quorum alter eo erat
miserandus magis quod alterius sacerdotis neci interfuisset,
quamobrem et a socio ad simile fuerat scelus assumptus, quasi
hac in re peritus. Et quaedam mulier occisi fratris injuriam
atque ex ea odium quod diu ¹ pectore foverat, penitus abiecit
et authoribus sceleris omnia remisit. Nec esset illud tacendum,
quod quidam tribus jam abhinc annis vehementissimo odio
tres homines prosequebatur; itaque, tertio domum egressus, in
hoc fuerat ut iis vitam eriperet, et quinque aut sex annis sacra-
mento confessionis sese privaverat, qui apud nos confessuS,
pio generosoque animo illis pepercit. Sed si narrationem singu-
lorum aggrediar non erit scribendi, ut ita dicam, finis. Quam-
obrem ad alia peccatorum genera transeamus.

¹ din scripsit hic Polancus, ubi scripserat Annibal plusquam anno.

