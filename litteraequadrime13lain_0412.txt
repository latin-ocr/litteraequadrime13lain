408 LITTERAE QUADRIMESTRES

cessario tenentur, tantaque uno eodemque tempore occurrunt
agenda, et plura etiam in dies videntur accessura, ut multa vel
omittere, vel saltem in aliud rejicere tempus, necessarium sit.

Ut etiam aliquid de nostris privatis studiis et exercitiis T. P.
intelligat, quotidie simul mane sacrum audimus3 privatae autem
orationes et conscientiae examina quotidie suis temporibus
fiunt; at neque ob id sane studia litterarum sunt remissio-
ra. Legit namque domi R du⁵ P. Nicolaus satis mane dialecti-
cem, qui alioqui non parum facturus videbatur, si et publicae
Theologiae lectioni et domesticarum rerum praefecturae satis-
faceret. Isocratem graecum M. Schorichius interpretatur a
prandio; aliquid de rhetoricis M. Erardus, necnon de gramma-
ticis praeceptis, destinatis horis, exponit. Ego vero bonam par—
tem libri Ciceronis de amicitia, ut potui, hactenus explicavi;
grammaticamque graecam Clenardi cum fratribus tum repetO,
tum etiam quae non audierunt explano, ita ut, cum illos juvare
contendam, me magis ipse erudire laborem. Fiunt repetitiones
quotidie ; disputationes vero dialectices et grammatices graecae
certis diebus in hebdomada constitutis3 epistolarum compositio
non omittitur; componuntur et carmina in Sanctorum laudem
aut de aliqua re pia. Ordine spirituales etiam declamationes
diebus festis, dum reliqui coenant, habentur ab aliquo. Aliis
autem diebus, et mane et vespere, pii alicujus libri audimus le-
ctionem, lectore ordine praestituto. Accedit his omnibus quo-
que hujusmodi exercitium quoddam, quo et studiosi excitari et
melius quae PP. legunt percipere possint, ut aliqui nostrum in
communi Universitatis gymnasio de illis, quae Patres petierint,
rationem, aut, eorum repetitis argumentis, responsum reddere
debeant. Quod quidem assidue factum est, et fit etiam nunc, in
lectione Mstsi sententiarum, unaquaque distinctione absoluta.

Domestica vero officia, hactenus in fratres distributa , prae-
dictis adduntur exercitiis; neque Philosophiae magistris co-
quina pepercit, qui tanto magis se forte digniores reputant
quanto diutius tali pro Xpo. fungi datur officio, non ignorantes
posse sine litteris multos, sine humilitate vero neminem, patriam
introire coelestem.

His autem scriptis, aliis etiam non inconsulto omissis, sed
ad majorem Dei gloriam in aliud tempus rejectis, illud omnino
non reticendum videbatur: venisse, videlicet, hactenus nonnul-

