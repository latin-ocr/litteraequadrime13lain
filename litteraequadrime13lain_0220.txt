‘216 LITTERAE QUADRIMESTRES

tentes et communicantes, cum suo confessore, Patre Adriano
reprehenderent3 sed singula attendentes, gratia Dei incitati et
bene aedificati recesserunt.

Rogatus quoque fuit Pater Adrianus ab aliis confessoribus
alterius parochiae ut, quamquam omnium indifferenter audiret
confessiones, juberet tamen eOS, qui alterius sunt parochiae, in
suis parochiis communicare, ut sui quoque aedificentur, polli-
centes nemini denegandam sacram Eucharistiam3 quod licet
semper curatum sit, post haec tamen magis serio curatur, nisi
temporis brevitas aliaeque circumstantiae impediant discessum
de uno templo in aliud.

Deinde Pater Adrianus in partibus Hollandiae sollicitabatur
a quodam monasterio incessanter ad concionandum; ipse vero
plurimum in se anxius et perplexus fuit eo quod nec studio nee
meditationibus quicquam stabile posset invenire, et ordinare
quod diceret, immo nec ipsum textum Evangelii diei poterat
commendare memoriae; tandem quia subterfugere non poterat,
solum thema habens, quasi totus desolatus, aridus et confun-
dendus, in Domino nihilominus confidens, superpellicium in—
duens, concionari incipit: et ecce mox Dominus aderat famulo
suo, totum textum Evangelii suggerit de divite et Lazaro, et
vix minima particula intacta relinquebatur, quin suum festum
et mysterium explicaret; ita ut concio illa statim a variis fuerit
collecta et scripta.

In eodem loco domicella quaedam habebat filium sacerdotem
et canonicum, qui a pluribus annis vix fuit compos mentis, sic
ut, tamquam obsessus a daemone, cubiculo inclusus teneretur.
Haec rogavit Patrem Adrianum ut filium suum visitaret. Ivit
eo, intravit cubiculum dicti filii, matre et familia prae foribus
rei eventum exspectantibus ; examinavit eum petendo anne cu—
peret placere Domino Deo, eidem servire, obedire et in aeter-
num cum eo gaudere. Respondit quod sic. Adhortabatur ulte-
rius ad confessionem et similia, cumque Patri Adriano videre-
tur parum respondisse, mater postmodum dixit se neque per se
neque per aliquos alios potuisse a quatuor annis tantum verbo-
rum et responsi impetrare. Sic eum reliqui in cubiculo dicens
me curaturum ut altero die veniret pastor auditurus ejus con-
fessionem, quo et contentus fuit. Quam operam quidem offere-
bat Pater Adrianus, sed ipse non videbatur affectus. Et ita tota

