540 LlrrfflzAE QUA'DRIMESTRES

ferre posset) exclamavit: Ego, domine, faciam quod voles. Tum
illc, neque enim vocem ejus agnoverat, licet et adesse illum
sciret et ipsum maxime peteret: ecquiS‚ inquit, tu es? Ego,
inquit ille, Sebastianus Ansalonius. Quanta ad hanc vocem
mixta fuerint omnium lacrymis gaudia eorum, qui statum ejus
habitumque noverant, Dei misericordiam collaudantium, nul-
lis ego litteris explicare queam. Sed pergamus. Ostensa populo
cruce et concione feliciter dimissa, promissi nequaquam Seba-
stianus immemor, in Asylo ¹ templi nostri transiturum concio-
natorem exspectare voluit, ut amplexaretur in osculo sancto;
quod ut factum est, statim se negavit a nobis exiturum, donec
quae promiserat praestitisset. Missis itaque litteris ad Rum hu-
jus urbis Vicarium, cujus ipse frater est, quibus hac de re cer-
tiorem eum faceret, non mediocrem ei laetitiam attulit. Jam
pridem enim ut ab odio Sebastianus cessaret optaverat. Misit
et ad suos nuncium, qui suo nomine referret, nisi sibi assenti-
rent ut hanc injuriam dimitteret, domum se nostram non egres-
surum3 statimque, advocato scriba publico, omnibus, et qui in
carcere sua causa detinerentur, et qui urbe in exilium ejecti
essent, libero hilarique animo pepercit. Et jam longe levior
factus, de confitendo cogitare coepit, tantusque hunc peccati
mortalis cepit horror atque aversio (egregie siquidem hoc in-
culcaverat concionator nihil peccato mortali tetrius, quod una
suisset causa cur Christus pateretur), sic, inquam, hoc repente
aversatus est, ut se nunquam deinceps mortale crimen commis-
surum asseveranter diceret3 immo vero octavo quoque die con-
fessurum, quod et facturum confidimus; nam et nobis est affe-
ctissimus, et in templo nostro lubentissime versatur.

Replevit hujus rei fama non Messanam modo sed universam
etiam, ut nobis retulerunt, Siciliam. Nec immerito sane Messa-
nensibus ingenti fuit gaudio, quoniam multis haec res obesse po-
terat. Fatetur enim hic hisce annis septem de nulla re magis quam
de effundendo sanguine se cogitasse, ut qui jam plane efferatus
esset, et ad omne scelus, sicuti ipse ait, paratissimus, hac una
cogitatione audacior ad omnia factus, quod sibi non esset con—
fitendum. Neque enim unquam post coeptum odium confessus

 

¹ in atr1'0,PoLANccs‚ (5l1›'011., t. 11, pag. 521, n. 27& qui tamen in apographis Asylo
reliquit scribendum.

