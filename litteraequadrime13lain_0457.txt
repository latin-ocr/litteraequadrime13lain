AN. 1551 433

quo late undecima hujus scripsi. Ego non interfui, quia non vo-
catus. Conclusio fuit se non intelligere neque bullas neque res
Societatis‚ ac proinde concessum est Regenti ut contra nos
litem institueret juridice, praecipue cum jura habeant quod
filii sint sub obedientia parentum usque ad solemnem profes·
sionem, et reliqua, quae magis patebunt ex quaestionibus jam
subjungendis.

Primo, petitur quaenam sint illae constitutiones quarum
bullae toties mentionem faciunt ¹.

Quodnam sit illud tempus probationis in constitutionibus ex-
pressum, de quo mentionem facit bulla S. P. Julii.

Tertio, petitur an scholares possint sua bona temporalia et
beneficia et jus ad bona parentum servare, et ubi hoc habeat ·
approbatio Sedis apostolicae.

Quarto, ubi ab eadem Sede approbetur votum studentium
seu incipientium.

Quinto, istud votum simplex nimis videtur arduum et ideo
nonnisi post diuturnum certum tempus et cohabitationem et pro-
bationem debere quemque ad illud emittendum admitti3 quod et
bullae omnes intendere videntur. Quod autem nimis arduum sit,
immo et contra bullam S. P. N., hinc habetur, quia illa bulla vult
etiam votum coadjutorum et scholarium non diutius obligare
quam Superiori Generali placeat. Istud vero simplex votum vi-
detur duo vota includere; alterum est, quo scilicet vovet se So-
cietatem ingressurum quantum in se est. Alterum vero, quo vo-
vet tria illa Vota juxta constitutiones Societatis‚ si recipi potue-
rit. Quantum ad primum votum seu voti simplicis clausulam,
vovens numquam videtur posse fieri liber nec unquam quietus
in corde propter illam clausulam qnantum in me est: nam num-
quam aut rarissime induci potest cor humile ut sibi persuadeat
aut fecisse aut facere quod in se est. Ex hoc itaque magnum
periculum scrupulosis et timoratis, non tamen ad Societatem
nostram aut ex immortificatione aut aliunde animum habenti-
bus, magnum, inquam, periculum imminere videretur. Istud
itaque votum simplex, nimirum coram Deo solemni vot'o aequi<
pollens, periculosius videtur quam solemne. Hic enim haeret
dubius nesciens quid sibi agendum sit, in solemni voto non.

γ ¹ Ad paginae oram et suisjuxta singulas quaestiones locis apposuit Adrianus haec:
pfl petitio - 2.⁸—3.³¹=—4.²²—5.⁸

