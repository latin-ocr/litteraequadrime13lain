<558 LITTERAE QUADmMESTREs

usuros, ut paucis annis ad eum eruditionis portum, quo per-
gunt, se evehendos non dubitent. Jam omnes in grammaticis
fideliter graecis latinisque fundamenta posuerunt. Primas An5
dreas ¹ tenet; secundas Dominicus; aequales fere caeteri.

Qui autem ad nos hactenus accesserunt extranei, mirum
quanta studiorum commoda reportarint, quantopereque in dies
accendantur. Ajunt (citra jactantiam dixerim) in aliis scholis
triennio, quid triennium? immo quadriennio tantos fructus a
nullo colligi quantos in nostra vel unico: sed haud dubie id
parum esset, nisi pietas in eorum mentibus, omnium dico, accre-
sceret, quae adeo in eis ardet ut vel judaeorum filios adducant,
eosque ad Christi jugum subeundum cohortentur; adeo sacris
concionibus, lectionibus, sacrificiis assidui, ut nefas deesse exi-
stiment; ut summatim dixerim: renati unico anno et alii plane
effecti censentur. Cujus fidele possunt, qui a confessionibus
sunt, praebere testimonium. Hoc unum vereor, ne odium pa-
rentum in nos concitemus, quod plerique ad coenobia se confe-
runt, iique admodum tenelli. Mirum enim quam puellos hic re-
cipiant, nempe decem, undecim et duodecim annorum.

Convenerunt nos multi institutum nostrum comprobantes,
sequi cupientes3 sed quia tantillos non admittimus, nihil nisi ad
perseverantiam cohortamur. Interea nonnulli, nescio quo genio
ducti, aliam religionem eligunt. Sane quo pacto in eis alendis
in hujusmodi spiritu et proposito sancto nos geramus, non ab
re a P. T. perscribetur ⁹². Nunc duo fratres postulant, alter duo-
decim, alter decem [annorum] filii cujusdam vel amicissimi
pharmacopolae, in quibus maxima paucis ante diebus effecta
cst morum mutatio. Quid de eis decernemus nondum constat.

Argentini, quorum mentem P. T. aperuimus erigendi Colle-
gii‚ nos summopere diligunt ac colunt, nulla cessatione conten-
dentes ut tandem sua non fraudentur exspectatione, utque
eorum apud te refricetur saepiuscule memoria, quod nunc sa-
cere non gravabor, ne tam sanctae petitioni invidere videar
neve rogatus ab eis noluisse suppetias ferre judicer. Haec sunt
commoda, Pater observande, quae foetus tui spirituales affe-
runt civitatibus, quae dignas sese illis exhibent3 illa sunt lucra,

¹ Andreas, patria Bononiensis.
² Rescripsit Polancus, ex commissione, Aprilis 17 et Junii 18.

