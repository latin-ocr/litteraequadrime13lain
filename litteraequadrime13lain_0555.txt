Ax. 1552 551

sine molestia tam mihi confiteri volentium quam communican-
tium.

Sunt praeterea hic quidam, qui student impedire executio-
nem privilegiorum nostrorum, donec bullas nostras ostenderi-
mus R.m0 Episcopo nostro, ita ut nec confessiones audire nec
quicquam exercere possemus, dicentes juris esse ut nulla privi-
legia, nullae bullae, quantumcumque approbatae, possint exer-
ceri nisi eadem prius fuerint oblatae Episcopo loci.

Est etiam modo Rector Universitatis electus, qui in dictis
persecutionibus de rebus juvenum emissorum praecipuus sere
fuit noster adversarius. Sic quidam boni amici consulunt ut
offeramus Episcopo bullas nostras. Fratres autem nostri ante
quatuor aut quinque annos simile quid apud eumdem Episco-
pum tentarunt, et respondit: ecce, si Archiepiscopus meus
consenserit vobis in sua dioecesi, ego quoque in mea consen-
tiam vobis. Et ita fratres supersederunt suae petitioni. Archi-
episcopus autem hic est Archiepiscopus coloniensis, qui jam
est in Concilio. Si itaque ita se offerret opportunitas, possent
Patres nostri ab eodem istud impetrare, et Legatus Imperato-
ris, qui et magnae fidei est apud Episcopum nostrum, posset
transcribere Episcopo nostro. Et ita fieret ut Coloniae et Lo-
vanii quietius uteremur privilegiis nostris et majori cum fru-
ctu. Cum enim apud pios et timoratos spargitur nos ab Epi-
scopo non esse admissos, nonnihil retrahit eos a nobis. Et haec
tetigisse satis.

Diu proposuimus et jam tandem incoepimus nos exercere
latine in exhortationibus domi nostrae, et Dominus dat ma-
gnam gratiam. Et quamquam nonnisi nobis familiarissimis in-
dicemus, confluit tamen tanta clericorum multitudo, ut plurimi
discedere cogantur; immo nos ipsi, dum ab auditione vespera·
rum, a vesperis enim incipimus, redimus, excludimur et cum
reliquis in platea stare cogimur. Timeo autem ne occasione
dicti edicti prohibeatur nobis. Consului quosdam et idem
timent. Nos libenter cessaremus; sed ego non possum esse quie-
tus in corde meo; video fratres ad eam satis valde affectos et
sentio aedificationem non parvam, tam in nobis quam in audi-
toribus. Rogatus fui istis diebus a quodam mihi confitente anne
etiam possit se similiter exercere. Nam ut potius diceretur
exercitium quam seria exhortatio, ipsi juvenes, non sacerdo-

