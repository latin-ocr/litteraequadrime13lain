AN . 1552 683

neste sufficiat. Quid multis? hoc unum dicam: facta fundationis
potestate, reliqua citra pulverem suppeditanda.

Nunc, ut ad id, unde digressus sum, recurrat dictio, factus
est nobis Christi sanguine cognatus quidam hispanus, claro
loco natus, humanioris litteraturae peritus, legum civilium stu-
diosus, cultissimis purissimisque moribus insignis, animo ad
magna ferenda paratissimo. Is quidem nobis nondum cohabitat,
quemadmodum nec Dominus Licentiatus ¹, sed sanitatis ergo,
non enim tam corpore quam animo valuit hactenus, Leodium
profectus est, omnia R. Ρ. Τ. capescere jussa promptissimus.

Quartus, hoc temporis curriculo, nobis voto conjunctorum,
est Magister Artium jam ab annis undecim aut duodecim, na-
tione gallus, cujusdam cathedralis ecclesiae canonicus ac mo-
nialium quarumdam confessarius, cujus raram indolis integri—
tatem omnia sua loquuntur. Is eodem consilio, quo Magister
Quintinus, in patriam reversus est, puta, ut juxta rationis, spi-
ritu affectae, dictamen possessiones suas distribuat. Ab illius
namque tragoediae prima scena, cubiculum, exercitandorum
usui dicatum, numquam vacavit, sed suum semper habuit inco-
lam. Quod et de hodierna luce vere dixerim. Siquidem Pater
Leonardus ipso die Ascensionis huc duos juvenes misit, alte-
rum fratrem, alterum jam exercitiis, non sine summa nostrum
omnium spe (est enim miro animi candore multaque cognitio-
nis supellectili praeditus), operam dantem. Quibus autem ad So-
cietatis perfectionem nondum licuit esse promotos, vel in hoc
profecerunt, quod quotidianis auctibus seipsis fiant meliores et
ad id imo pectoris desiderio feruntur, perfectius dico vitae ge-
nus, quo quidem ante illam turbam nihil minus meditabantur,

Adde juvenem illum, cujus, rerum commotio, occasione,
sumpsit exordium, contemptis parentum illecebris neglectisque
praeceptorum comminationibus, lacrymabundum Ρ. accessis-
se, eique confessum magna undarum gemituumque profusione,
indicasse se nullo prorsus modo animum mutasse, sed sibi per-
manere simillimum. Cogitur tamen eorum, qui amici videri
volunt, importunitate, mentis decretum dissimulare ac fiagran-
tissimum numinis ignem tot mensibus celare. Faciat Deus ut,
si solvere non possit, rumpat vincula. Adduxit autem, ut est

¹ Quintinus.

