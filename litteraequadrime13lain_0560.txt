556 LITTERAE QUADRIMESTRES

Itaque Dominus, qui haec ad utilitatem nostram permiserat,
ea, curn visum est ejus providentiae, extinguenda curavit. Ipse
pro sua infinita clementia id permittat, quod et animabus no-
stris viderit profuturum, suaeque gloriae non inconsonum, atque
similitudinem crucifixi tantisque contumeliis affecti omnium
cordibus infigat.

Aliud scribendum non occurrit, nisi et illud addam, fratres
cum plurimum humilitati tribuant, ei quoque peculiari quodam
modo studere, ac ne litterarum studium animum elevet, in hu-
milibus ipsum exercere conantur3 Patrisque permissu nonnun-
quam, cum aqua deest, ipsi fontem, qui in platea collocatus est,
petunt, aquamque suis humeris adsportantÍ¾ qua in re Pater
Melchior Carneiro vel primus est, ut humilitatem, quam subdi-
tus acquisierat, Rector non amittat. Dominus nobis gratiam
largiatur, quo ab ipso discere valeamus, qui mitis est et humi-
lis corde3 quod ut facilius obtineamus, Paternitatis Tuae bene-
dictionem humiliter deposcimus.

Calendis Martii, 15520 anno.

Inutilis servus,

ALPHONSUS BARRETO.

