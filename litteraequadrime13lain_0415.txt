AN. 1551 -111

genere dicendi se exerceant, experimur: ad eam autem oratio-
nem multi accedunt externi; sed de fratribus hactenus.

Dux Ferrariae Illmus. perhumanum se nobis exhibet; et,
licet illum longo sermone alloqui (per nimias in tractanda prin-
cipum pace occupationes) facultas non fuerit, interrogat saepe
tle nobis, et perplacent illi (ut nobis relatum est) quae agimus,
tam in concionibus ac confessionibus, quam in schola quam
aperuimus; ad quarn non pauci studiosi jam accedunt, quorum
quidem tanta et morum et studiorum est in melius mutatio,
ut qui eos noverint et obstupescant et mirifice delectentur.
Cum enim multi prius moribus depravati ac blasfemiis omni-
busque fiagitiis dediti essent, nunc longe aliter se habent. Si
quis enim verbum aliquod minus honestum aut mendacium de-
promat, aut legem aliquam collegii transgrediatur, est qui eum
statim ad praeceptores deferat, et correctione emendatiores in
dies redduntur. De quo quidem instituto eo impensius gaudent
et aedificantur homines quod quicquam pro eo munere neque
exquirimus, neque optamus, immo oblata multa rejicimus. Nam
saepe contingit ut puerorum patres ad nos munera mittant,
sed eis remittuntur, licet acciderit aliquando ut, remisso uno
servo a nobis cum munere, alter sit remissus, qui astute domi
nostrae et clam suum munus deponeret. Alii asserentes id
scandalo esse, quod nihil quicquam recipiamus, nos urgent
suamque operam facultatesque pollicentur.

Inter alios duo potissimi sunt qui suos etiam filios Societati
dare peroptant, cum tamen alter unicum filium, et quidem mul-
tis virtutibusdecoratum ac aetate provectum habeat, alter
vero, qui tres habet, libenter (si per aetatem liceret) omnes So-
cietati donaret. Ex hac certe schola Deo Optimo Maximo non
mediocres fructus colligendos esse non dubitamus.

Sunt in ea ex fratribus duo praeceptores, qui diversas prae-
legunt lectiones3 observatur in ea id, quod fere in Societatis
collegiis observari solet3 nempe ut scholastici, saltem singulis
quibusque mensibus, confiteantur. Lectionibus christianae do-
ctrinae ac in templo concionibus, quae singulis diebus festis a
P. Joanne summa cum auditorum aedificatione fiunt, frequen-
tes intersunt.

Visitantur fere quotidie xenodochia, in quibus P. Pascha-
sius multas audit confessiones magno cum fructu, nec paucas

