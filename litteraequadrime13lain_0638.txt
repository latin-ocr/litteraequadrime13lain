‹33ss LerERAE QU'ADRmEsTREs

nubio vel in coenobio collocandarum, quae convertuntur, mu-
lierum gratia erogandaS, et peccatrices fiunt ad cognoscendas
sordes oculatiores et ad eluendas deinde cognitas ardentiores.
Non paucis abhinc diebus, aliquot adhuc e coeno vitaeque libi-
dinosae luto penitus emerserunt, et, extersis immunditiarum
suarum maculis, purius et honestius vitae genus elegerunt.

Ad haec singulis idem quadragesimae dominicis et festis
aliquot diebus in amplissimo Divae Catharinae coenobio, ubi
numerosissimus est virginum omniumque nobilium exercitus
quae miram quamdam pietatem religionis divinique cultus su-
spiciendum prae se ferunt studium [concionatus est]; et usque
eo D. Michaelis concionibus afficiuntur ut saepius apud se con-
cionari ardentissimis exoptent desideriis; nulla concionum pos-
sint prolixitate satiari; sed, si quando D. Michael ab eo, qui
comitatur eum, ut dicendi finem faciat, cum diutius concionem
suam videtur protraxisse, commonetur, id habent ingratissi-
mum, et D. Miehaelem monuerunt, ne secum talem duceret
amplius comitem, qui eum in dicendi fervore interpellaret et
ipsas audiendi delectatione privaret. Accedit his Domini Mi-
chaelis laboribus quod iisdem diebus in alio monasterio mulie-
rum concionatur, quae non multo minus quam aliae conciones
illius amplectuntur. Alii fratres aliis coenobiis suam concioni-
bus habendis operam detulerunt.

Reverendus Dominus Paulus ¹ doctrinam christianam, quam
discipulis omnibus singulis diebus veneris in Divi Antonii,
coeuntibus praeterea viris et mulieribus eodem solitis accede-
re, interpretandam superioribus litteris diximus suscepisse,
propter confessionum nimias occupationes, quae vix eum respi-
rare permittebant, hac intermisit quadragesima; necnon epi-
stolam ad Romanos, quam lingua vernacula, in gratiam rudio-
rum virorum et mulierum, diebus exponebat dominicis. Sed
utramque lectionem, exactis Paschae festis, eadem, qua auspi—
catus fuerat, diligentia repetivit.

Hi sunt, Rde Pater, nostrorum labores, haec semina, hae
messes, quas speramus futuras posthac copiosiores, si Domi-
nus messis per te plures operarios miserit in vineam suam;
nam messis quidem multa, operarii vero pauci.

¹ Paulus d' Achillis

