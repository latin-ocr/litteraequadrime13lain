366 LlTTERAE QUADRIMESTRhS

RR. Patribus et a charissimis Fratribus precatus pro scandaliS,
quorum ipse illis auctor esse potuisset (quae sane fuerant quam
minima), pretiosissimum corpus Domini N. Jesu Christi, viati·
cum optimum et copiosissimum, ita devote, ut etiam admira-
tioni esset, recepit. Quod ubi factum est, ut nullum spiritalis
adjumenti genus illi deesset, sanctissimo oleo inunctus est.
Cumque 1111 post extremam unctionem diceretur, num in obe—
dientia Societatis Jesu mori vellet, in obedientia, inquit ille,
paupertate et castitate, et vivere et mori volo. Hoc enim est
quod opto, quod prae rebus omnibus desidero. Quantopere
autem hoc appetierit, indicio fuit id quod modo dicam. Nam cum
R. P. Hieronymus Natalis saepius multis precibus rogatus, ejus
vota recipere recusasset, id, cum jam non longe abesset a mor-
te, a R. Ρ. Antonio ¹ (aberat enim R. P. Hieronymus Natalis)
impetravit, ut ea, offerenda R. Ρ. Ignatio, reciperet. Itaque, cum
jam jam moriturus videbatur, vota obedientiae, paupertatis et
castitatis Deo emisit, eademque (sicuti jamdudum optaverat)
scripta in manus tradidit R. P. D. Antonio. Scripta enim ea
apud se habebat jam a mense decembri. Atque ita quod viventi
non licuit, in articulo mortis peregit. Quin etiam, obedientiae
exemplum, quam tantopere vivus dilexerat, in morte reliquit.
Rogatus enim a fratribus numquid pro ipsis Dominum in coelo
esset oraturus; si (inquit) in paradisum mihi patebit aditUS,
optatamque Hierusalem adire licebit, facultasque pro vobis
orandi a Christo mihi dabitur, faciam sane id, et lubens: non
enim sine obedientia Patris coelestis, regni coelorum atria in—
gredi potero, nec ingressus pro vobis orare. Nam si hic obe—
diendum, quanto illic magis unde omnis obedientia ad nos de-
fluit? Quis posset, fratres dilectissimi, tantam animi puritatem,
obedientiam simplicitatemque non admirari? Credo equidem,
si hominum mentibus aliqua divini Spiritus scintillula inesset,
sentirentque vana esse omnia, praeterquam Christo Vera cordis
puritate servire, non adeo ethnicorum gesta super astra fer-
rent. Laudant nonnulli pudicitiam, extollunt alii fidem, praedi—
cant multi constantiam miranturque animi magnitudinem mul-
torum. ethnicorum; sed cum nulli ista praedicent nisi stulti,
vani, penitusque omnis justitiae rationisque lumine privati,

-ί Antonius Vinck‚ Messanensi domui, dum aberat P. Natalis, praepositus.

