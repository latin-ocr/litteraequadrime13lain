Ax. 1551 301

vertit duos ex fratribus nostris appropinquantes ut solverent,
quos ille seorsum yocans: numquid non estis e Societate Jesu?
Ubi rem ita esse comperit, non permisit ut solverent, quin etiam
in cubiculum suum duxit, ubi promisit omnem operam suam.

Duo laici, conjugio copulati, habitantes fere in ultima urbis
parte, per annum singulis diebus dominicis ad nos confessuri
peccata sua accedunt, quibus et sacramentum Eucharistiae ad-
ministratur. Eorum unus ait se, ab eodem tempore, quo hunc
vivendi modum aggressus est, adeo in se nutritum patientiae
spiritum ut, qui olim cum uxore sua semper discors erat, nunc
sit ad maximam redactus concordiam.

Opinio est multorum tunc nomen Societatis nostrae futurum
in hac academia celebre, cum aliquis ex illa, vir pius et doctus,
aut concionabitur aut leget, nam quid nos in tanto virorum
eruditorum coetu possumus?

Quemdam‚ qui anathematis nodo, intervallo quinque aut
sex annorum, constringebatur, cum adverso reconciliabimus
homine absolutionisque beneficium ei curavimus impendi.

Plerique, quorum nomina ad te transmisi, obnixe me roga-
runt, ut te per nomen Domini Nostri Jesu Christi obsecrarem, ut
illos et orationum et laborum et omniurn bonorum universae
Societatis nostrae, tamquam Praelatus ejus GeneraliS, velles
fieri participes, et hujus tui assensus litteras ad eos mitteres,
promittentes se quoque totam congregationem nostram altis-
simo Deo commendaturos.

Quidam hisce diebus flander, juvenis modestissimus, si quis
alius, in palaestram exercitiorum spiritualium se contulit, ubi
cum mundo, carne et diabolo dimicat, de quo viciniora saluti
speramus.

Duos misimus Romam, quos jam propediem ad vos adven-
turos speramus ¹.

Studia eadem sunt fratrum quae prius, hoc uno dempto, sci-
licet, quod duo ex illis studium theologicum arripuerunt, de
quibus non memini an scripserim.

Reliqua, quae in dies fiunt, nec scribere nec meminisse sat
possum.

¹ Joannes Baptista Tavonus et joachimus. Hic joachimus ille videtur esse, de quo
DELPLACE, l. c. pag. 3 ³.

