748 LITTERAE QUADRIMESTRES

Haec sunt, quae Paternitati tuae scribenda sese offerunt,
ex his, quae hoc quadrimestri operatus est Dominus per servos
suos.

Principio Doctor Baptista, P. noster, adivit Den1am, ut
oves illas inviseret, quas sibi commisit Dominus, ubi per bi—
duum quater concionatus est magno cum fructu; multi enim
confessi sunt, et plures fuissent, nisi sedula cura nostri illum
ad nos citius venire compulisset. Venit igitur cum altero Patre
socio ad xenodochium Deniae, ut alteri illorum confiteretur
xenodochus, qui ea nocte a quibusdam juvenibus ad mortem
usque perductus fuerat exitialibus vulneribus3 confessusque,
ante obitum occisoribus obtenta est venia, Paterque a Guber-
natore obtinuit ut quemdam juvenem, de tali morte suspectum,
a vinculis in libertate reponeret; quod facturn est. Alterius
etiam hominis libertatem, qui propter aliud delictum catenis
vinctus aderat, Patris precibus permisit Gubernator.

Allati sunt illuc tum duodecim homineS‚ triremibus ex sen-
tentia judicis destinati, quorum animos Pater erudito quodam
sermone ad confessionem attraxit, confessique sunt ex illis ali-
qui, et fuissent omnes, nisi binos eos custodes concatenassent;
cum is, qui praecipuam curam illorum gerebat, aliquos dissol-
visset, persuaderi nunquam potuit ut reliquos dissolveret.

Ordinavit etiam in eo oppido, quod solet statuere quocum-
que concionaturus abit, ut congregati simul omnes pueri domi
nicis diebus et festis doctrinam recitarent.

Deinde dominico illo die, Gandiae Doctor Baptista, Pater
noster, concionatus est, instanter ad id pridie rogatus. Eodem
etiam die, praeter semper confitentes , multi alii apud nos con-
fessi sunt. Tunc etiam, peractis jam vespertinis horis, pompa
Corporis Christi de Collegio nostro, per scholae ambitum et in-
teriora spatia, quorum parietes pannis tecti, processit3 adde-
bant nempe solemnitatem numerosus populi concursuS‚ praete—
rea equites, qui cum Duce convenerant, tubae ductiles et
cantorum dulcis concentus, ac tandem latinorum carminum
compositio, quae omnia alliciebant animos bene compositos ut
Deo congratularentur omnesque cultum laudemque praesta—
rent Creatori. Peracta jam pompa concionatus est Ρ. noster
breviter et dilucide, commovitque multorum animos, praecipue
militurn.

