ΑΝ. 1551 279

quentem communionem unanimiter et quasi certatim suos ex-
hortantur, ut omnes paulatim spiritum Societatis videantur
imbibere et sequi. Benedictus Deus, cujus gratia crescit mundi
contemptus, vitantur choreae, resecatur vestium pretiosarum
superfluitas, diminuuntur conviviorum sumptus, liberalius fit
eleemosyna, et templa exornantur.

Cum concionatoribus aliquando loquor, et jam haec, jam
illa inculc03 unde quae ego paucioribus in confessionibus dico,
ipsi eadem latius praedicant, ut omnino verisimile sit intra
unum aut alterum annum, rebus bene compositis Lovanii, tem-
pus fore ut nos convertamus ad evangelizandum aliis civitati—
bus et locis hujus regionis. Sed omnia dirigat Dominus, qui
operatur omnia in omnibus.

Quibusdam spiritualia exercitia communicavi, inter quos
cuidam theologo, qui pergit bis in hebdomada nobis confiteri, et
ad sacramentum eucharistiae accedere cum magna admiratione
et aedificatione multorum ; et omnino statuit se nobis adjungere,
et plures brevi sequuturos speramus; in multorum enim cordi—
bus bonum semen seminatur, et fructum paulatim exoriri et
crescere animadvertimus. Sit Dominus benedictus.

Hactenus Magister Adrianus, qui, cum aliquandiu Romae probatus rarae puritatis ae
virtutis specimen dedisset, adversa tamen valetudine graviter afflictaretur, Lovanium
missus est, prius tamen ad sacerdotium promotus; narn praeter singularem probitatem,
etiam doctrina non vulgari praeditus erat. Ibi parum robustus corpore, animi tamen
vigore, et gratia Dei potius, multum laborum sustinuit, et in dies in juvandis animabus
sustinet. et licet aliquando fructuose sit concionatus, et christianam etiam doctrinam
juventuti tradiderit. quod tamen Lovanium concionatoribus, qui latina et vernacula
lingua concionantur, abundat, ad confessiones audiendas, et alias charitatis functiones
se contulit, et exemplo vitae et colloquiis, sed potissimum confessionis et communionis
sacramentis, plurimos ad Xpm. trahit. Praeest etiam fratribus, qui de Societate nostra
Lovanii sunt, et privatis facultatibus (quas ad hoc reliquit) bona cx parte collegium ibi
erigere et dotare statuit. Hactenus enim hominum collegium ibi fuit; sed materiale
nullum. Cum 1‘es transacta fuerit (Deo juvante), fusius scribi poterit.

Visum est Patri nosti-0, M.0 Ignatio. hunc Magistrum Adrianum ad professionem
admittere; nullus enim erat in illis inferioris Germaniae partibus professus, et alioquin
ratio id exigebat. Suas ergo vices Decano ac Cancellario Universitatis Lovaniensis
(qui nobis arcto benevolentiae et charitatis vinculo junctus est, et probitate, doctrina,
et auctoritate primas ibidem tenet) ad ejus professionem admittendam commisit. Qui
sub finem Maji hoc negotium transegit. Ut autem et professionis modus, et Decani ae
Cancellarii erga nos benevolentia, et ejusdem ac totius Universitatis existimatio de
societatis nostrae instituto intelligatur, subscribi curabo ejusdem Magistri Adriani
epistolam pridie Nativitatis Sancti Joannis scriptam ¹.

¹ Haec etiam Polancus scripsit, qui ea brevius enarrata Chronico suo, t. Π,
ann. 1551, nn. 241 et 242, pag. 283 inseruit. Adriani epistolam, 23 Junii datam, suo infra
loco transcribemus.

