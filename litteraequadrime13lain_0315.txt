Ax. 1:331 3111

loco plusquam mille et quinquaginta rosaria empta intellexi.
Animadvertitur etiam vitae mutatio aliis ex signis. Primum
est, quod quotidie ad concionem veniunt, etiam feriatis diebus,
quum prius ne campanae sonum intelligerent. Secundum, quod
nemo ab ecclesia me prius recedit, nec me, donec ab eorum
locis recedo, relinquit. Tertium, quod nonnulli ad alia oppida
audituri verbum Dei convolant, qui prius vix praedicationis
nomen intellexissent. Quartum, quod me non prius patiuntur
recedere quam de reditu, quod in me est, promiserim. Omnia,
ajunt, si deseris nos, propter factiones ruent. Quintum, occur-
runt mihi viri et foeminae, grandes et parvi natu, sacerdotes et
laici, quum ad ipsorum loca me venire intelligunt. Et quidem
ex sacerdotibus nonnulli ex remotis locis oraturi veniunt ut ad
eorum ecclesias, quae sunt extra dioecesim, accedam, quod li-
benter facio, neque id Episcopo nec alii cuiquam displicet. Ma-
gna cum laetitia animi, et quam vix possem exprimere, officio
meo fungerer, nisi ex parte quorumdam sacerdotum contradi-
ctiones occultae eam temperarent. Placatiores et tamen ipsi red-
duntur, quum animadvertunt in animarum puritate salutem
nostram consistere, ad quam per frequentem communionem
et confessionem pervenitur. Quod ad exteriorem attinet mundi-
tiem in supellectilibus sacris et rebus ecclesiae mundis reti-
nendis, et instaurationem earumdem et decorem, dealbando aut
depingendo, omnes obediunt.

Intra biduum rediturus sum Mutinam. Cibus noster est pa-
nis fabarum et castanearum. Laboratur enim ingenti penuria
in his locis hoc temporis, et Episcopus quidem libenter pecu-
niam necessariam mihi suppeditaretÍ¾ sed mihi aedificationi ma-
gis consulere videor non admittendo. Non enim mihi et aliis
pauperibus sufficerent. Quod si, egentibus eis, ego abundarem,
essem offendiculo fortassis aliis. Multi fame interierunt: alii
inedia usque adeo extenuati sunt, ut mortis faciem prae se fe-
rant. Omnia peccatis nostris adscribendum censeo. Illuminare
nos dignetur Dominus, ad cujus laudem hoc etiam dicam, quod
multum sudoris et laborum hilari animo tolerare concessit.

Patimur sitim et famem gravissimam interdum, lassitudinem
etiam ac debilitatem, et usque adeo raucus sum contra peccata
clamando, et saepius in die sudando, et postea refrigescendo,
ut ne loqui quidem cum duce meo possim. Sed postquam pulpi-

