‘284 . LITTERAE QUADRIMESTRES

proficere pergant, nostraeque expectationi, quae ipsorum est
saluS, faciant satis.

Optime procedit Aethica lectio, quam in hujus scholae gra-
tiam praeter morem veterem profitetur Pater Nicolaus, publi-
cam propterea laudem promeritus, ut etiam Juris Doctores mit—
tant ad illum suos auditores.

Plus honoris offertur nobis, quam fateri debeamus: utinam
minor existimatio nostri ¹ majorque proventus animarum acce-
deret; utinam in animorum affectibus ‘² id efficere, quod in inge-
niis, valeremus. Declaravit suam erga nos benevolentiam Prin-
ceps cum nuper adesset: nec minori favore nos prosequitur
Cancellarius academiae, idemque Eystettensis Episcopus, qui
suis nos literis amanter consolatur, qui Societatem hanc omnem
paterno certe affectu complectitur, qui aureos mille jam offert
ad nostri structuram collegii. Idem consiliis suis magnum per-
movit Archiepiscopum Germanum, ut collegium et ipse promi-
serit nostris constituere.

Christi gratia sum ego jam defunctus munere, quem Recto-
ratum vocant, in qUO, etsi laborum et molestiarum bona pars
insit, quae non valde conducat ad fructum spiritualem, atta-
men nonnihil datum est cur bonorum authori et fonti non in-
grati esse debeamus F atentur aperte multi, studiosos in hoc
magistratu egisse quam soleant modestius; communis fuit tran-
quillitas, etiam tum quum tumultuari et debacchari cum venia
posse videntur, feriis scilicet Bacchanalibus. Notandos haereti-
corum, qui exstabant, libros curavimus3 ne venderentur prohi-
bitum est, neve ex mercatu huc amplius inferrentur suspecti
authores, qui Grammaticis etiam, et Dialecticis et Rhetoricis
libris atque praeceptis venena praesentia commiscuerunt.

Graviores abusus, qui subito leviterque tolli non posse vide-
bantur, quod alte radices egissent, collegimus in scriptum
unum, collectos misimus acl ipsa totius academiae capita, quo-
rum id proprium est communi scholae utilitati et reformationi
providere. Haec res minorem conflavit nobis invidiam apud
studiosos, qui neque a nobis adversus tot morbos medicinam
recepturi facile videbantur, et liberavit etiam a periculo con-
scientiam, si, quod vellemus, praestare satis non potuimus. Nec

¹ Nostri additum est a Polanco.
² Animis Canisius; animorum affectibus Polancus.

