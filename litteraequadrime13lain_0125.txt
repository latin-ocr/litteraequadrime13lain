AN. 1548 121

adhuc Romae est, vide quid apud eum poteris, cum in hoc, tum
maxime ut eum ad confessionem vel potius exercitia inducas.

Librum illum annotationum Sylvii ¹, quem tibi Bononiae re-
liqueram, quoties desiderarem non facile dixerim. Sunt enim
persaepe quaerenda apud varios authores, quae in eum conje-
cimus. Juvatur unusquisque facile suis laboribus. Quamobrem,
si quo modo licebit commode, rogo ut ad me quidquid est illius
libelli transmittas. Neque est quod ab humanarum litterarum
studio illa esse aliena putes, quae ibi continentur. Nullum enim
librorum genus est non evolvendum illi, qui Ciceronis opera
suscipit interpretanda3 ut neque ullum fuit disciplinae genus
quod ipse Cicero ignorarit. Quod cum in omnibus ejus lucubra-
tionibus apparet, tum maxime in eo opere, quod ipse magnum
appellavit, Tusculanarum Quaestionum, ubi et de corporis
compage et de animi notionibus et similibus habentur non
pauca. Has autem ut enarrem una cum Arte poetica Horatii, et
librum Erasmi de verborum et rerum copia, mihi commissum
est. Cui oneri ut me nosti imparem, ita quibuscumque potes
modis juves necesse est. Interim tamen graecarum litterarum
studium non penitus intermisi, sed J‘ussus sum huic singulis die-
bus unam horam impendere. Verum de studiis et his, quae hic
geruntur, alias fortasse commodius.

Quotquot hic sunt R.di ΡΡ. et Fratres, hi omnes te salvere

cupiunt. Tu, si placet, nostra omnium causa eos qui Romae sunt
salutato. Vale.

Messanae, quinto idus Decemb. 1548.
Tuus in Chro. Fr. minimus.

ANNIBAL A COUDRETO.

Superscriptio. ihs. Charissimo in Chro. fratri Ludovico a
Coudreto.

Et Ludovz'cz' manu: Accepi et rndi. (respondi) xxv Decembre.

¹ Anno 1531 prodierat Parisiis , ex officina Roberti Stephani, “JACOBI snvn in lin-
guam gallicam Isagoge , una cum ejusdem Grammatica latino-gallica, ex Hebraeis,
Graecis et Latinis authoribus„.—E1·atne hoc opus quod annotaverat noster Annibal? At
si ita est, non suit cur vereretur ne a Ludovico fratre alienum ab humanarum studio lit-
terarum haberetur

