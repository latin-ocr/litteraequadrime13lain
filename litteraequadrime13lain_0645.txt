Ax. 1552 641

fuerat. Laus et honor Deo omnipotenti, cujus solius ductu ac
numine hoc ita evenisse declarat etiam factum adversarii hujus,
qui in carcere roganti uni ex connexis quod sibi consilii daret,
se enim odium in quemdam exercere, velle tamen communi-
care et injuriam condonare, paucis ante diebus cum respondis-
set laudare se institutum, multisque esset hortatus ut quod cogi-
taret perficeret, eo digresso, ad se conversus et se compellans,
heuS, tn, inquit, qui alii tam probe nosti consilium dare, cur
non et saluti tuae prospicis? Et, his dictiS, statuit confiteri ac
die coenae Domini communicavit, statuens apud se in carcere
mori, quod nos ex ipsius ore accepimus, in peccatorum poeni<
tentiam, si Dei voluntas ita ferret et Ansaloniis videretur. Nam
quod ad se attineret, omnia se illis ignoscere quaecumque in se
commisissent. Hoc animo cum esset et noctem ejus diei totam
legendae ac meditandae Passionis Domini Nostri Jesu Christi
non sine etiam multis lacrymis transegisset, factum interea ut
die veneris nuncium laetissimum acceperit Ansalonium ei pe-
percisse. Vix juvat ab hoc Ansalonii facto discedere; ita, mihi
crede, omnium nostrorum animum illa dies laetitia affecit in
Domino; sed tamen ad alia, istis fortasse nihilo minora, trans-
eundum est.

Alius vir quidam nobilis, quorum unus ei pollicem, alter
ejusdem manus indicem, tertius digitum medium alterius manus
abtruncaverat, alii, erant enim plures, una cum his tribus eum
occidere saepe conati fuerant, hunc die magni sabbati Dominus
sua clementia in manus adduxit unius ex RfflS Patribus nostris,
cui cum coepisset confiteri, etsi initio imparatior accessisset,
paulo post tamen ita ejus animus incaluit, ut, in uberrimas so-
lutus lacrymas, odia se depositurum et quaecumque vellet Pater
facturum vero promptoque animo promiserit. Perfecta itaque
hunc in modum confessione, accersito notario et testibus, libere
omnibus quicquid in se commisissent condonavit. Adversarii
partim Messanae erant, partim in exilio degebant , hac ex
causa3 praecipui inter hos erant duo fratres, quorum alter
Messanae, alter alibi in exilium pulsus vivebat. Et ad hunc
quidem satis non ¹ fuit scriptam misisse remissionem, illum
nutem, quaesitum in urbe ct inventum, magno pietatis affectu

¹ Particula haec uon alia ab Annibalis manu intra lineas addita est, sed redundare
videtur.

Τ. 1. 41

