628 LITTERAE QUADRIMESTRES

insuper prima linguae sanctae grammatices principia, quibus
et psalmorum interpretatio jam nunc adjungitur.

Jam si numerum auditorum nostrorum discere forsan desi-
deras, ante aliquot dies, trecentos examinatos, admissos 1165111-
diosorum nostrorum cathalogo scriptos esse intelligas. Interim
tamen auditorum numerus in dies adhuc incrementum sumit. Et
hi singulis mensibus, plurima sane devotione, peccata sua con-
fitentur, et qui sufficientis aetatis sunt, sacra sumunt. Multi
ctiam nobiscum singulis hebdomadis. Ad haec sic germano
prorsus amore in nos omnes accensi sunt, ut nunquam hinc
avelli possint plerique. ni serior hora discessum urgeat. Sed
quorsum hic memorare attinet confessos, ut plurimum, singulo-
rum fratrum pedes osculatum accedere? quamvis nequaquam
ad hoc admittantur, nam, ut videtur, non satis honestum foret
ut sinamus discipulos nostros provolutis genibus nostros pedes
exosculari. Sufficit namque, si quid imprudentia erratum sit,
errati suppliciter veniam petant, licet et hoc minime ab iis exi-
gatur, immo nullo pacto conceditur, si forsitan olfecerimus a
confessario tale quiddam 115 injunctum esse.

Declamationes, quas Romae haberi consuetum est, et hic
haberi coeptae sunt.

Ρ. Magister Bobadilla hoc quadr agesimali tempor e Jonae hi·
storiam quadraginta lectionibus eo modo eaque doctrina ac
gratia prosequutus est ut totius hujus regni A1eh1ep1scopus
nunquam cessarit orando et obsecrando, quin etiam imperari
do, donec Pater susceperit provinciam epistolam Pauli ad
Romanos in templo majori interpi 61111111, quam sane lectio-
nem prima a feriis paschalibus dominica quam felicissime ac
juxta doctissime adorsus est, in eaque singulis festivis diebus
tanta-auditorum utriusque sexus multitudine, quod hic rarum,
perseverat ut non facile verbis, nedum scriptis, rei magnitu—
dinem communicare queam.

Item etiam optimus Ρ. Andreas non omnino ab omni fun—
ctione spirituali feriatus fuit; quandoquidem hactenus, ex quo
Neapolim ingressi sumus, diebus festivis magno cum auditorum
fructu boni concionatoris officium exequitur3 christianam prae-
terea doctrinam eodem die, numerosa semper cum hominum
tu1·ba‚.legit; hanc tamen lectionem nunc in'puerorum fructum
in feriam sextam transtulit.

