AN. 1552 603

non potest quanta sit illorum pietas, quantum religionis amor
et erga nos charitas.

Studium quoque xenodochia et carceres invisendi non dc-
suit, in quibus consolabantur afflictos et ad consessiones cohor-
tabantur, unde factum est, divino favente numine, ut nonnulli,
qui per decem annos confessiones intermiserant, demum confi-
terentur, atque alii nos rogarent ut ad se frequenter iremus,
quod consuetudine nostra non parum se affirment adjuvari.

Aliud non minoris aedificationis accidit. Cum Ρ. Ludovicus
Pratum, ab amico ductus, cum duobus fratribus esset profectus,
tanta multitudo ut confiteretur concurrebat, ut et coram fratri-
bus in templo sc prosternerent aliqui, quasi jus haberent au-
diendi confessiones. Inter hacc in eadem urbe illud contigit
quod, cum juvenis quidam in extremis laboraret, neque de con-
fessione cogitaret, effecit P. Ludovicus ut secum confessionem
peccatorum faceret sibique ad coelestia viam muniret. Charita-
tis officium movet ut nonnulli nostrum aegrotis, de quorum sa-
lute desperatur, intersint et decedentibus, ut eorum animabus
consulant, vigilias agant.

Ante quadragesimam moniales cujusdam coenobii, litteris ad
P. Ludovicum missis, rogaverunt ut aliquem nostrum apud illas
diebus dominicis totius quadragesimae ac festis illius ¹ concio-
nari permitteret. Item alterius monasterii sacrarum foemina-
rum nomine viri quidam eumdem Patrem convenerunt ut idem
sibi concederet. Praeterea societas, quam vocant Sti. Angeli,
alterum, qui idern iisdemque diebus praestaret, requisivit. Quibus
satisfaciendum fuit et, ut speramus, non sine magno multarum
animarum emolumento. Idem requirunt adhuc illorum nonnulli;
nescio an concedetur. Fit enim hujusmodi occupationibus non
levis studiorum jactura.

P. Ludovicus, intermissa christianae doctrinae expositione,
conciones habuit et, ut arbitror, habebit in posterum.

Litterae ex India, quas fere tribus abhinc mensibus ad nos
misisti, adhuc circumferuntur et multorum manibus teruntur;
in multis coenobiis a multis spiritualibus Visae sunt et requisi-
tae, non sine magna animarum aedificatione consolationeque.

Reliquum est, ut de studiis quoque addamus pauca. P. Lu-

 

¹ sestis intra quadragesimam occurrentibus.

