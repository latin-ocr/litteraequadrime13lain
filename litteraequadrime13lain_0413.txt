AN. 1551 409

los etiam nobiles ad P. ¹ ut de peccatis confiterentur, qui qui-
dem et sacram una nobiscum cupientes suscipere communio-
nem, ut temporibus istis ad id sese satis humiles praebebant.
Augei-etur horum numerus, ut spero, siquidem et sacerdotum,
qui eos audirent, numerus augeretur, aut si forte lectiones illa-
que negotia, quae Patres nostros distinent, non totum, quod
suppetit, tempus sibi dari exposcerent3 quod si aliquid ali-
quando ab his subtrahi possit temporis, id totum aut infirmis
invisendis aut alicui hujusmodi operae piae libentissime datur.

Dum in sermonem de infirmis incidimus, de nostris etiam in
mentem venit, quos quadam, post adventum huc nostrum, pie-
tate Dominus exercuit, ac paucis subinde diebus solita sua cle-
mentia liberavit. Vix huc appuleramus‚ dum febris quaedam
utcumque gravis Suetonium, Martinum‚ Guilhelmum‚ Brietium
ac Moralem, fratres dilectissimos, invaserat; quae quidem certe,
brevi discedens, non ut corpora, multo itineris labore aliisque
incommodis defatigata, vexaret, verum ut multa charitate me-
dicos quosdam nobis conjungeret, Visa est accessisse. Hi enim
non solum ultro suam operam pollicebantur, verum etiam et id
exoptare, et uter eam praestaret, sancta quadam aemulatione
contendere vibebantur. Compenset Deus Opt. Max. largitione
gratiae illorum ipsorum et operam et voluntatem.

Scripsimus, Pater observandissime, R. P. T., quae menti oc-
currebant. Nunc vero id superest, ut nos tuae R. P. humillime

’ commendemus, cujus orationibus quo magis indigemus, tanto

quidem ardentius cuncti supplices eas poscimus.
Viennae, primo Septembris die 1551.
R. P. T. indignus serVUS,

JOHANNES DE VICTORIA.

¹ Sic etiam utrumque nostrum exemplam quod sirecte habet, de uno P. Claudio Jajo
sermo esse videtur.

