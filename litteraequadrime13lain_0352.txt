348 LITTERAE QUADRIMEsrREs

cati sunt, qui in praeceptis Domini et aliis scitu necessariis jam
instructi sunt. Laudetur bonorum omnium auctor Deus.

In collegiO, praeter conciones publicas et christianae doctri-
nae explicationem, de quibus mentionem feci, virtutum profe-
ctui ferventer insistitur, et obedientiae perfectionem (quam a
P. V. commendatissimam esse intelligunt) maximo studio con-
sectantur et, proprio sensu ac judicio abnegato, et voluntate
, propria omnimodis conterenda et conculcanda, sese ut integra
holocausta Deo immolare adnituntur3 corporibus autem male
consultum esset prae fervore spiritus, si Patris Baptistae pru-
dentia non juberet sanitatis rationem omnino haberi: suapte
enim ad studium mortificationis valde fratres propensi sunt.

In studiis litterarum humaniorum, latinarum et graecarum,
tum artium liberalium et sacrae theologiae studiis, non in lectio-
nibus solum sed et in scholasticis exercitationibus, solers dili-
gentia a magistris et discipulis adhibetur; ingenia satis felicia,
judicia matura, eruditio non mediocris (pro cujusque gradu) in
fratribus animadvertitur: externi vero scholastici, quoad ejus
fieri potest, ad nostrum morem prope accedunt.

Die dominica infra octavam Corporis Christi Jesu‚ pompa
devotissima instituta est, quae ad ecclesiam nostram venit, cui
novus Gandiae Dux ¹ interfuit et frequentissima populi multi-
tudo, cui concionari debuit pro more P. Baptista, Sanctissimum
'Sacramentum Eucharistiae inclusum sacrario in manibus te-
nendo; quod sane cum maxima omnium aedificatione per-
actum est.

Alia non pauca ad gloriam Dei quotidie fiunt, de quibus si-
gillatim scribere, longum esset.

¹ Carolus de Borja, qui paulo ante patri suo, Francisco de Borja, in Gandiae Du-
catu successerat.

