384 LITTERAE QUADmMESTREs

XCVIII

Alphonsus Barreto
Patri Ignatio de Loyola.
San FinS, mense Augusto? 1551 ¹.

ulis.

Reverende in Christo Pater.

Gratia et amor Christi possideat semper animas et corda
nostra. Amen.

Superioribus litteris scripsi de distributione Patrum ac Fra-
trum in hac quadragesima per ecclesias oppidorum, numero
credo duodecim, ab hoc nostro Collegio paucis milliaribus di-
stantium, ut in ipsis de Deo loquerentur, evangelium explican-
teS, et ex hoc uberrimo fonte aquam haurirent, qua sitientes
horum hominum animas potarent. Nunc quantus fructus, favente
Deo, sit secutus, longum esset enarrare, tantum aliqua breviter
complectar. Audiuntur cum magna aviditate et frequenter cum
lacrymis, ipsi vero potissimum laborant odiorum et inimicitia-
rum spinas evellere, quae multae in his regionibus et acerri-
mae sunt, in aliquibus autem locis vix hominem aut mulierem
invenire licet, qui hoc morbo non laboret. Unde fit ut saepius

¹ Autographae litterae sunt in folio duplici, cui olim erant nn. 232 et 233, nunc
vero 158 et 159.—Est ct apographum saeculi xw, in solio triplici olim nn. 229. Ξᾶ) et 231,
nunc 153, 154 et 155.

Neque autographae neque apographae nostrae litterae locum et annum designant,
quo datae sunt. Sed locus ex contextu certo apparet fuisse Abbatiam seu monasterium
Sancti Felicis (San Fz'ns),· tempus autem aliud csse non potest quam illud quod inter—
cedit inter diem Paschatis anni 1551, sermo enim fit de iis quae in hujus anmi quadra-
gesima gesta sunt, et diem Septembris quartam, qua, qui philosophiae ibi operam
dederant scholastici, Conimbricam redierunt (POLANco, Chron„ t. 11, pag. 372, n. 420).
Ideo has litteras, Aprili aut ad summum Augusto mense exeunte , quo tempore quadri-
mestres confici mittique solebant. scriptas autumamus.

