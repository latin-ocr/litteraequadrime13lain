458 LlTTERAE QUADR1MESTR Es

Nunc de charissimis in Domino fratribus pauca dicam, quo—
rum sane virtuti et incredibili studio pietatis vix parem oratio-
nem inveniri posse existimo 3 tanta est inter eos animorum con-
junctio, tanta in parendo omnibus promptitudo, tantus pauper-
tatis, simplicitatis, et propriae mortificationis amor, tam rara
humilitatis exempla. Atque in his omnibus egregie licet excel—
lant, quotidie tamen se ipsos vincere, et ad majorem perfectio-
nem evadere, omni qua possunt diligentia nituntur. In iis autem,
quae ad humilitatem pertinent, cum primis gaudent se exerce—
re, ut est abluere vasa culinaria , verrere domum, extergere et
inungere fratrum calceos, et alia id genus, quae praetereo, ad
quae omnia illi tanto ardore feruntur, ut ego hujuscemodi spe-
ctaculis saepenumero in me ipso totus confundar.

Sumus jam duodeviginti in hoc collegi03 Rdi enim Patres
Ingolstadienses miserunt ad nos duos adolescentes Germanos,
qui magnam sane expectationem de se concitant. Tertius vero
se nobis hic adjunxit: is est Sclavo. Callet tamen perfecte idio-
ma Germanicum, nec multo minus de illo quam de caeteris
spes est.

Quod ad studia attinet, quinque lectiones quotidie domi
fiunt, quarum tres latinae sunt, quarta graeca, ultima Germa-
nica; quibus etiam disputationes et repetitiones frequentes
adduntur. Dominicis singulis, atque etiam festis saepe diebus,
oratio latina coram Rdis Patribus et fratribus de pia re aliqua
recitatur. Germanicae etiam conciones in coena nonnunquam
a Germanis (quo nomine flandros quoque intelligo) fiunt, ut
linguae istius promptitudinem, in concionibus publicis paulo
post, ut speramus, usui futuram, acquirant. Adeunt etiam non-
nulli fratrum publicas studiosorum philosophicas disputationeS,
ipsi quoque disputaturi, ubi eo libentius audiuntur, quo mode-
stius se gerunt, dum scilicet ea quae proponunt argumenta,
forsitan acutius aliis, pertinacius non urgent, ne palmam lau-
demque auferre vclle videantur.

Reverendi Patres in suis scilicet Sancti Pauli et Mag.tri sen·
tentiarum lectionibus (quas omnes fere fratres quoque audiunt>
non mediocrem progressum fecerunt; in quibus ut prodessent
auditoribus, putaverunt disputationes esse instituendas, ubi
quae tota septimana lecta et dictata sunt, toto'auditorio reliquo
assidente, a nostris primum exiguntur, demum argumentis im-

