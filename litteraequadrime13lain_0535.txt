AN. 1552 531

crem nacta, et nonnullis remediis instructa suit, longe melius
divina ope habere coepit; ut significavit missis, sed remissis,
nec simul visis quidem, pecuniis. Juvenes ac puellae aliquot,
coelico primum instinctu ac salubri deinceps suasu adducti,
monasticam vitam partim subierunt, partim subire per occa—
sionem commodam decreverunt. Datur opera, suadendo et pro-
curando. ut puellae, de animi corporisque integritate pericli-
tantes, vel monasteriis se addicant vel in familiae alicujus ho-
nestae contubernium adsciscantur. Nonnullae etiam ex turpi
vita in religionis asylum sese receperunt.

Quinque aut sex, diversae aetatis et conditionis, verae pie-
tatis studiosi, in nostram adscisci domum se cupere ostentant;
sed hactenus consultius visum est spem solam illis concedere,
donec major appareat divinae vocationis futuraeque stabilita-
tis certitud03 ut factum est de hebraeo illo et turca juvenibus,
baptismo sacro et consortio nostro donatis, qui per opera bona
certam vocationem et electionem suam facere satagunt. Hodie
quoque confessus est juvenis sortis non infimae, qui cum ante
vitam egerit admodum lubricam atque deploratam, peculiari
coelestis gratiae impulsu ad cor tandem reversus et religionis
portum quaerere meditatuS, omnino in hac sententia firmavit
animum, et solum superest dispicere ad quem sit ordinem ex
personae conditione Deique vocatione magis aptus.

Illud non transmittam silentio de viro quodam genere, opi·
bus et litteris praeclaro, qui cum haereseos dudum esset su-
spectus, et multis jam aliquid erroris aspersisse, plurimosque
infecturus in dies esse videretur, ac eo plures quod praeter alias,
quas diximus, naturae, fortunae, industriae conditiones, quibus
gratia et authoritas vulgo facile paratur, egregio quoque cu-
jusdam pietatis prae se fert specimen et opera charitatis lauda—
biliter exercet3 is, inquam, cum ad P. Andreae conciones et
colloquia aliquoties venisset, sed dissimularet nihilominus (et
facile cuivis minus eorum conflictationum experto persuade-
ret) se ipse plane catholicum, tandem in privato quodam se-
cessu, ad id de industria praestituto, per subtilem, quam Domi-
nus dicto Patri suggessit, ancipitum illius verborum discus-
sionem et placidam disputationem eo pertractus est, ut quid
recte, quid item aliter sentiret, velut imprudens suique imme-
mor, prodiderit, et, palam convictus, detecti ulceris medelam

