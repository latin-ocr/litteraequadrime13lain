Ax. 1551 421

His diebus proximis, cum unus e nostris ad unius infirmi
audiendam confessionem se contulisset, eum a tribus annis al-
teri cuidam graviter infensum deprehendit3 et quamvis horum
familiares multi vel cognati vetus illud odium extinguere nullo
non moto lapide tentassent, et eos in gratiam reducere, necnon
quidam doctores theologi hac in re multum desudassent, nihil
tamen prorsus neque hi neque illi efficere potuerunt. Sed quo-
niam spiritus ubi vult spirat, et majore quodam afflatu vires,
quibus ipse voluerit, divinas infundit, ubi primum noster ille
sacerdos, qui spiritualis medicus ad aegrotum morbos animi
sanaturus profectus fuerat, tamquam Dei minister eum cum
Christo reconciliasset, ejus adversarium convenit, ejusque cor-
neam fibram pectusque adamantinum, non hircini sanguinis
aspersione, sed de pretiosissimi sanguinis veri et immaculati
agni, Salvatoris Nostri jesu Christi, effusione, de condonata
inimicorum injuria, de fusis ad Patrem in crucifigentium gra-
tiam precibus, mentione facta, perfregit, disrupit et emolliit:
hoc enim genus adamantis nulla alia virtute aut robore melius
dissolvitur. Hoc pacto inveteratum, et intimis altius insitum
praecordiis, extirpavit odium3 nec hominem prius missum fecit
Pater quam extorqueret ab eo ut omnem offensam remitteret al-
teri et illud odii virus in amicitiam et fraternam benevolentiam
commutaret. Sic quos diabolica fraus, disseminatis inimicitiis,
disjunxerat, divina virtus unanimi charitatis vinculo copu-
lavit.

Sed ut ad caetera veniamus, non pauci domum nostram de
suis nos consulturi rebus accedunt; eam quippe de nobis existi—
mationem (quam Deus Optimus Maximus ut ad ejus gloriam ex-
pedit tueatur) conceperunt, ut a nobis nihil nisi rectum, pium
atque honestum profecturum sibi persuadeant; quo fit ut nostra
consilia libentius amplexentur, illisque penitus acquiescant; ex
quibus animi tranquillitatem se consequi publice profitentur.

Fructus vero concionum, quae a diversis fratribus, diversis
in locis, haberi solent, silentio praetermittendus non est. A
multis mensibus, ut semel atque iterum scripsi, Dominus Pe-
trus Rivadeneira in D. Antonii dominicis dlebus et festis so-
lemnioribus concionari perseverat tanto animi fervore, erudi-
tione et venustate, ut auditores (qui plurimi, non solum ex ple-
bejis et tenuioris fortunae, sed etiam nobilioribus et non me-

