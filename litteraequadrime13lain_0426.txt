422 Li ‘r‘rERAE QUADfflMEsrREs

diocriter in doctrina versatis, eo confluunt) ab ore dicentis
pendeant, multumque ad pietatis et divini cultus officia sumu·
lentur, et eo usque bene audit apud omnes. ut in festis so-
lemnioribus ad diversas et praecipuas ecclesias concionandi
gratia vocetur.

In festo D. Petri rogatus est ut in ecclesia eidem Divo con-
secrata, coram Rmo. Domino Inquisitore, civitatis praetore
et reliquis magistratibus concionaretur.

Praeterea cum jubilaeus (ut dicitur) indultus a Pontifice,
summo in templo plebi promulgandus esset, Vicarius cum non-
nullis canonicis ad D. Petrum accessit, ut in ecclesia concio-
nari vellet rogans, et populo jubilaei conditiones exponeret,
quod omnium summo applausu praestitit.

Pater Daniel apud mulieres a summis peccatis ad Christum
conversas, quas vulgo poenitentes appellitant, diebus domini-
cis pergit habere concionem, neque id sine maximo fructu; nam
pleraeque earum, quamvis mundo et carnis voluptatibus nun-
cium remisissent, et, religioni se consecrantes, omnes libidino-
sae cupiditatis feces evomuissent, tamen veluti canes ad vomi-
tum reverti desiderabant. Sed nunc, summo Dei beneficio,
libidinosum istud desiderium verbi divini conciones extinxe-
runt, et religionis professionem solidioribus fundamentis robo-
ratam confirmarunt, ex quo illae, conculcatis omnibus, crucem
Christi amplecti, mundo mori, soli Christo vivere coeperunt.

Etiam Dominus Michael Botellus suas ad nobiles matronas
prima quaque dominica, et ad peccatrices mulieres primo
quoque die sabbati cujuslibet mensis, conciones haberi solitas
non intermittit, ex quibus non mediocris fructus hactenus col-
lectus est. Nam sex peccatrices, a paucis diebus, detestata
turpi corporis prostitutione, sumpto salubriori et honestiori
statu, nupserunt; reliquis omnia saluti viciniora speramus.
Multae etenim inter concionandum, crebra ducentes ab imo
cordis suspiria, lachrymas fundunt, et meliora in futurum
videntur polliceri.

Alias audivisti, P. in Christo observande, quatuor juvenes
optimae indolis in nostram Societatem paucis abhinc mensibus
cooptatos, eosque in parte quadam domus a nobis seJ‘uncta
jussu Rdi Patris Domini Hieronymi Natalis collocatos fuisse;
quam partem domum probationis consuevimus appellare. Iis

