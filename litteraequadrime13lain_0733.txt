stkN. 1552 229

CLXV

Petrus Scorichius‚
Ex commissione Patris Nicolai de Lanoy,
Patri Ignatio de Loyola.
Vienna, 29 Augusti 1552 ¹.

Ι

l

Reverende in Christo observandissimeque Pater:

Gratia et pax Christi sit atque augeatur in cordibus nostris
omniumque semper. Amen.

Injunctum est mihi rursus ut successum et statum rerum no-
strarum, a quatuor proxime elapsis mensibus, unis his litteris
breviter comprehendam, tibique, Pater in Christo Reverende,
legendum proponam. Quod munus, quia a me removere nec po-
tui nec debui, dabis, spero ac precor, veniam, si quid delicti in
eo a me fuerit admissum. Sic autem instituam et prosequar
hanc de rebus a nostris cum Patribus tum fratribus gestis nar-
rationem ut publica tantum commemorem. De privatis enim
(quae alias satis fuerunt explicata) dicere nihil attinet, hoc est,
de studiis fratrum domesticis in litteris politioribus linguae lati-
nae graecaeque, tum etiam in philosophia3 ubi illi omnes pro-
pter summam suam contentionem et assiduitatem progressus
longe maximos faciunt. De cursu etiam pietatis in prioribus lit-
teris meis satis est dictum. Nam non solum ex eo quicquam non
remittunt fratres, verum etiam, velut obliti posteriorum, ad an-
teriora semper diligentissimeque properant et vocationi suae
quisquam satisfacere in dies magis ac magis studet et elaborat.

 

¹ Autographae Petri Scorichii litterae sunt in solio duplici nn. 113 et nah—Sunt et
bina apographa exemplaria in Codice 15513 unum in soliis 17 et 183 alterum in fol. 33 vs>
Hoc autem postremum haud integrum est, quia abscissa ablataque'charta fuit, quae
inter folia 33:11 et 34³¹· olim erat.

