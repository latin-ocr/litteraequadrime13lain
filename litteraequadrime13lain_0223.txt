AN. 1550 ⁴219

tas, adeo frequens est hominum conventus, ut prope semper re—
pleatur templum et multi ingredi non valentes discedere cogan-
tur. Praeterea coepit ante duos menses, quolibet die Jovis mane,
et diebus festis a prandio, in eodem templo nostro exponi vita
Jesu XpL, ex quatuor Evangeliis deprompta, in morem medita-
tionis. Apud aedem vero cathedralem dominicis post vesperas
enarrantur Psalmi3 unde aedificatio et fructus plurimus percipi
refertur. Antea praelectio fiebat ex Divo Paulo et doctrinae
Xpanae expositio. Alius etiam fructus colligitur3 quod juvenes
multi, ad hanc nostram Societatem minus idoneos sese judican-
tes, aliis religionibus se addicant, utpote Capputiatorum, Divi
Benedicti, Dominici‚ etc.‚ cum magna populi aedificatione. Ani-
mae insuper quamplurimae juvantur ex nostra (ut dicimus>
piscatione ab ambulantibus nostris per civitatem et occasionem
salutiferi auxilii disquirentibus. Proficitur quoque non parum
in monasteriis nonnullis monialium, quibus instanter obsecran-
tibus, conciones aliquae destinantur, licet pauciores quam vel—
lemus, propter continuas, cum aliarum rerum tum confessionum
in nostro templo audiendarum, occupationes.

In scholis idern ordO, de quo scripsimus mense maji, obser-
vatus est. Cura et diligentia plurima praestatur in auditoribus
provehendis, qui singulis mensibus confiteri pergunt, et moven-
tur non pauci ut saeculum relinquant; ac nisi sub hoc princi-
pium domus probationis, satius fore visum esset paucos admit-
tere, jam ingressus esset immodicus numerus.

Intra collegium ex Dei gratia obedientiam servare studemus
diligenter, cum quadam intellectus proprii caecitate et abnega-
tione exacta voluntatis, ut in puro spiritu Societatis ambulemus;
et nuper, majoris profectus causa, cubiculum unum ab aliis re-
motum assignavimus, ubi flagella et cilicia reponuntur, quibus
unusquisque (ex Superioris tamen permissu) , si conducibile Vi-
deatur, possit aliquantum carnem suam occulte affligere et in
servitutem spiritus redigere; conficiendos etiam curavimus duos
aut tres saccos ex grossa canabe, ut unus quotidie sic indutus
per vices abluat culinae vasa, coco inserviens hora una post
cibum transacta. Decrevimus insuper diebus universis, post
corporis refectionem, conferre inter nos materiam aliquam spi—
ritualem propositam, de qua unusquisque dicere debeat ex tem-
pore quid sentiat; id quod brevi speramus in praxim deducere.

