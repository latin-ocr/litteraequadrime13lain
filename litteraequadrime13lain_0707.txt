AN. 1552 703

portiuncula, reliquorum partibus commixta, non tam exigua
quam est appareat.

Primum itaque in hoc gymnasio undecim fratres sumus,
quos satis per litteras alias nominatim deelaravimuS, ex Dei
gratia tum animo tum corpore valentes, et suis quisque officiis
seu ministeriis studiisque et exercitiis incumbentes, et mutuam
foventes charitatem cum multa pace et quiete; unde bonus in
Domino odor ad omnes emanat, quibuscum nobis conversatio
aliqua vel notitia intercedit, prout peculiariter testatur Reve-
rendus D. Antistes, a Trinitate nuncupatus, qui magis ac magis
in dies eximiam illam suam ac vere paternam ostendit erga nos
dilectionem: nos vicissim pro viribus enitimur ac studemus
omnia praestare, quae nostrarum sunt partium, id est, filiorum
proborum et ingratitudinis notam fugientium.

jam vero ut ad singula exercitia nostra patefacienda venia-
mus, praeter privata illa, quae in studiis, disputatiunculis,
latinis colloquiis et scriptis quotidie existunt, fovetur augetur-
que in dies instituta schola magnaque fit et continua tam litte-
rarii quam spiritualis, seu moralis, profectus accessio. Discipu»
lorum vero numerus ad centum quadraginta quinque circiter
perductus est.

Porro divisa est schola in quatuor classes. Primae praeest
Joannes Gambarus, Flander, quem audiunt fratres prope omnes
et exteri aliquot juvenes bonae indolis et spei. Profitetur autem
litteras humaniores3 sub hyemem, ni fallor, oratoriam artem
aggressurus. Interim dum intensior est solis aestus, versificato-
riam tradit et in scribendis versibus discipulos suos coepit exer-
cere, non omissa tamen prosae orationis quotidiana scriptione.
Ut insuper fratres ad latine scribendum studiosius invigilent,
partim desiderio honestae laudis, partim etiam censurae metu
ac verecundia compulsi, institutum est ut aliquis unoquoque
die, post cibum sumptum, coram omnibus recitet quae scripsit;
id quod non parum momenti adferre ad studia videtur. ,

In proxima classe P. D. Caesar grammaticam praelegit cum
syntaxi et authoribus nonnullis pro discipulorum captu oppor-
tunis.

Joannes Franciscus, reliquis praefectus, rudimenta et regu-
las communes latinitatis docet. Sunt etiam aliquot nondum satis
‘recte legere assueti, quos non excludimus parentum precibus

