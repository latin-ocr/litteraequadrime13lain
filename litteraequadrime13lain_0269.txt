AN. 1551 ⁷ 265

Sunt in domo probationis juvenes undecim, praeter magi-
strum probationis et alios duos e probatioribus. Ex his sex in
humanioribus litteris diligenter exercentur graece et latine;
quinque, in superiori classe grammatices, in gravioribus hujus
artis praeceptis operam suam collocant. Sunt hi omnes spei
maximae , in quibus non mediocriter parentes mirantur ac
cognati, et usque ad animi sui offensionem, quod tam facile tam
gnaviter animum ab eorum carnalis affectus sensu averterint,
et hae solent esse apud nos frequenter illorum quaerimoniae,
minus quam oportet se observari a filiis, pietatem in parentes
negligi. id nos quidem certe in pueris boni consulimus, quod ex
sensu spiritualis cognationis proficisci videmUS‚ non neglectu
necessariae in parentes pietatis. In parentibus miseremur quod
veram necessitudinem non agnoscant nec quaerant, tametsi
atente et studiose operam dant pueri ut, e carnalibus parentibus,
spirituales sibi filios generent piis colloquiis, in quibus non vul-
garem jam vidimus successum. Augeat nos Christus Jesus re-
rum spiritualium copia. Numero quidem sumus 33.

Sed de his hactenus. In fructu vero animarum et proventu
exercitiorum spiritualium, tum ex sacris concionibus, tum cx
lectionibus Evangelii ac Psalmorum‚ et sacramentorum confes-
sionis et sacrosanctae Eucharistiae ministerio, piscatione ¹, me-
ditationibus spiritualibus ac colloquiis effundi Videtur magis ac
magis in dies Domini misericordia ac benignitas; sunt enim
frequentiores conciones quam fuerint unquam, excrescit nume-
rus confessionum ac communionum. Observavimus enim non
his solum 4 mensibus, sed postquam in hanc urbem venit Socie-
tas, fuisse in dies majorem numerum eorum, qui confessionem
frequentant et communionem. Unde magna in civitate cognitio
spiritualis vitae comparatur, non mediocris innovatio animo-
rum. Qua in re nescio an illud quoque mysterium habeat. Nam
accipiunt verbum, spiritum agnoscunt mulieres quidem omnium
ordinum, plebejae scilicet et nobiles; accipiunt confertim et ple-
beji homines; ex primoribus autem vel etiam nobilibus pauci
fructum capiunt, ut videri possit simile primordiis fidei et Ec-
clesiae. Haec cum ita sint, omnium tamen illa vox est: semper
pascha apud D. Nicolai est3 non eramus, antequam hi Patres

¹ Vide infra in hac ipsa epistola, pag. ¹268, et alibi saepius in his epistolis.

