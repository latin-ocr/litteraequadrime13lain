434 LITTERAE QUADRIMESTRES

fieri solet: ita eligunt vigilare cum quiescendum esset, ut et
maritis praestent quod debent, et concioni adesse possint.
Scio riderent haec qui sapientes huic saeculo videri volunt,
quae Patribus tamen et Fratribus nostris in Christo charissi-
mis, grata fore non dubitamus, qui spiritum non carnem sa-
piunt. Ex his vero aliquae ita spiritu fervent, ut etiam his die-
bus altera alteram pugnis non dubitaverit caedere quod Socie-
tati nostrae detraheret. Non probo quod pugnis contenderit,
oportuit enim¹ manus continere; sed quid? mulier fuit, quia
devota esset, a detractione abhorrebat: imbellicitate vero mu-
liebri insurrexit, ut etiam pugnis ageret, ubi magis patientia
fuerat necessaria.

Illa fortasse magis probabitur, quamvis nec ista impro-
banda sit, cui cum maritus minaretur, adeo etiam, ut diceret
se illi vitam exempturum, si ad nostram ecclesiam, ut consue-
verat, veniret et sacramenta frequentaret, respondit humil-
lime: facias quod placet, in manu tua sum3 nunquam me tamen
a charitate Dei separabis: ita patientia et humilitate vicit,
quem daemonis impietas exacerbaverat.

Eas vero quis non laudet, quae a pompis et vanitatibus hu-
jus saeculi ita sibi temperant (quibus tamen prius, ut est mulie-
rum natura, quae vanitates et pompas fovent, summopere dele-
ctabantur) ut torques atque annulos vendant quo pauperibus
subveniant? Nunc enim Christo libenter offerunt, quae prius ut
se mundo ostentarent, habere curaverant, et propter Christum
contemnunt, quae propter mundum dilexerant; ut quarum re-
rum amore antea Creatori suo displicuerant, earum nunc con>
temptu illi placere possint, nec enim tunc mundo ita confor-
mari conabantur, atque nunc Christo se similes reddere conten-
dunt: orationibus diligenter vacant3 a jejuniis vero saepe opor-
tet eas a confessariis prohiberi, quibus ita obediunt, ut nihil
sibi licere existiment quod illi non concesserint aut prohibuerint,
multae vero quae, ut ornamentis abundarent, manibus suis
aliquid sibi parare studebant, nunc Christo, nunc pauperibus,
nunc ecclesiis laborant. Quot enim fuerunt quae bombices nu-
trierunt, ut haberent, aut quod pauperibus elargirentur, aut
unde aliquod ecclesiis ornamentum conficerent! Nobiles autem
istae sunt et divites, quibus facile permittitur, ut ea ad gloriam
Dei conferant et faciant quae prius ad hujus saeculi vanitatem

