AN. 1551 343

singularitate. Non cantant in templis; corum exercitia non con·
tinent magnas poenitentias et similia; sed omnia propemodum
sunt communia et interim perducunt ad maxima. Nova profe-
cto et inaudita sanctissimaque sunt haee, sicut et dictum novum
X.i mandatum. Non quod habitum et alia, quae religiosorum
sunt, damnemus in eis, quibus haec sunt necessaria et uti-
lia, etc. Quod ad vota hujus novae sanctaeque Societatis atti-
net, vovent imprimis tria vota substantialia, more omnium re-
ligiosorum, sed longe perfectiori, immo perfectissimo modo, ita
ut ipsorum vita potius coelestis ac divina quam humana sit di-
cenda vita. Vovent enim secundum bullas et constitutiones So-
cietatis ejusdem. In paupertate omnes religiosos, etiam franci-
scanos, excedunt. Illi namque bona communia saepe habent, et,
pro Missis eleemosynas accipiendo, in paupertate sublevantur,
haec vero sancta Societas nec ulla communia nec privata habet
bona, nec pro Missis aut aliis charitatis officiis eleemosynam
ullam admittunt, X.um dominum perfecte sequentes, qui non ha-
buit ubi caput reclinaret. Scholares quidem ejusdem Societatls
sua habent collegia, idque in Universitatibus fere, ut videlicet
ibidem studeant praeparenturque ad professionem; sed ex hu-
jusmodi bonis aut collegiis ipsi professi nihil possunt in utilita-
tem suam convertere. In sancta quoque obedientia omnes supe-
rant, quia sine ulla tergiversatione implicita vel explicita co-
guntur agere et ire ad quodcumque opus et quocumque mit-
tantur, sive ad indos, sive ad haereticos, sive ad turcas sive ad
barbarissimas quasque nationes, etiam si praesens mortis im-
mineret periculum. Quod itaque sanctus Franciscus ex super-
abundanti Dei zelo semel tentavit, ad hoc hi sancti filii se voto
obligant, si eo mittantur, et potius mori quam quovis modo pro
reversione sollicitare. Hanc quoque specialem obedientiam vo-
vent Summo Pontifici pro tempore existenti. Castitas major
esse non potest quam cui omnes religiosi se adstringunt. Po-
stremo vovent specialem curam puerorum in rudimentis fidei.
Recte sane praevidit ipsorum primus institutor, modernus prae-
positus IgnatiUS, non posse mundum reformari, nisi pueri ru-
dioresque in fundamentis Xpianae religionis bene instituantur.
Alii exponunt evangelia aut epistolam aliquam et bene faciunt.
Sed hi sancti filii et domini in longe humiliori ac magis neces—
sario versantur officio, cum in dictis documentis occupantur.

