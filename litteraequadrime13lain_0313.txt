AN. 1531 309

LXXXV

Ρ. Sylvester Landinus
Patri Ignatio de Loyola.
Mutina, 16 Maji 1551 ¹.

(Excerpta ex litteris)

Ex aliis litteris ejusdem 16.ὃι Maji scriptis.

Gratia et pax etc.

Quia Episcopus, cum ad visitandam dioecesim me mitteret,
nihil me gratius sibi facturum dixit quam si crebro ad urbem
redirem, partim propter eos, qui assidue communicant, partim
ut de iis, quae in visitatione accidunt, ad eum referam, heri
Mutinam rediens, litteras accepi Sanctae Societatis‚ quae mihi
tantum laetitiae attulerunt, ut majorem in hac vita non deside-
rem, tantum etiam confusionis ut quid omnino dicam ignorem,
cum tam longe me distare ab iis sanctis viris, qui volare potius
in via Dei videntur quam currere, considero, nec dignum me
esse qui de tam Sancta Societate dicar. Nolim tamen extra eam
vivere vel mundi dominus. Sit gloria et honor Deo altissimo,
qui tam mirifice per minima instrumenta operatur.

His septem diebus visitavi fere quadraginta loca Mutinensis
et Bononiensis dioecesis, praedicando quotidie, quandoque quin-
quies, interdum sexies, aliquando etiam septies per gratIam Dei
eodem die, nec fructum exiguum provenisse judico. Nam, ut
particularia omittam, in singulis locis societas instituta est Cor-
poris Domini, in qua, octavo quoque die vel, qui esset disposi-
tus (sic) decimo quinto, aut minimum prima dominica mensis
communicarent. Electi sunt superiores qui tam viris quam mu-
lieribus in eadem societate praeesent.

¹ Exemplum in fol. 48 Codicis 1551. Est et aliud in folio duplici ‚ cui olim nn. ‘288 et
289, nunc autem 92 et 93.

