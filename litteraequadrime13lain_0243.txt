AN. 1550 239

quive Sacram Eucharistiam perciperent, e communi, inquam,
grege studiosorum. Accedit quod haereticorum libros nobis re-
signant, et suspectorum auctorum scripta deferant abiiciant-
que. Et hac in parte non minima videtur pestis Germaniae, ut
alias admonuimus, cum inferiores etiam artes, ab haereticis
plurimum tractatae, habeant venena sua, et vel impiis exem-
plis adductis inficiant fere adolescentes. Quare operam damus
ut nomine publico caveatur, ne quis aut vendat, aut teneat su-
spectos codices, iique visitentur a certis et fidedignis viris ad
hoc deputatis, non in publicis tantum bibliotheciS, verum etiam
in privatis multorum cubiculis. Qua de re, sicut et de aliis qui-
busdam abusibus, quos nimium iam inveteratos esse dolemus,
litteras dedimus ad primaria capita huius academiae, orantes
ut pro authoritate sua provideant et occurrant hisce morbis,
qui partim disciplinam pietatis honestorumque morum attin-
gunt, partim rectam studiorum rationem perturbant ac distraâ€”
hunt. Ita fiet, speramus, ut et illi magis officii sui meminerint, et
nos provinciae Rectoratus non defuisse videamur.

Mense etenim Octobri, quum ad novi Rectoris <ut vocant)
electionem ventum esset, pari consensu professorum et suffra-
gantium omnium accidit, ut repugnanti etiam mihi hoc munus
delegarint. Nec satis licuit recusare, quod ut susciperem onus,
R. P. Claudii faciebat authoritas, sententiaque tua, observande
pater, et eorum, qui mecum sunt in Christo fratrum consensus,
post multas ad Deum fusas precationes, flagitabat.

In quo munere administrando multa sunt, quae singularem
erga nos Dei patris bonitatem commendent, et gratiam com-
probent. Placuit enim aeternae ipsius benignitati suae, ut per
huius ministerii occasionem professores imprimis iuvarentur
atque magistri, quos inter se mutuo graviterque dissidentes in
gratiam rediisse tandem gaudemus, ut diuturnae simultates et
publicae contentiones iam conquieverint, Deo duce, pacis omnis
authore. Deinde magno studiorum omnium bono factum affir-
mant, quod tres non optimi exempli adolescentes relegati, et
hinc excedere iussi sunt, posteaquam apud multos viluit cultus
honestae disciplinae, ad quam non sine timore et terrore pro-
posito, hic praesertim, revocari posse videantur.

Tertio, desierunt professores praelegere libros haereticos et
privatim et publice: tum accessit cautio, ut ne in posterum

