436 LITTERAE QUADRIMESTRES

re, tum quia pauci sunt, tum quia a pluribus accerserentur quam·
quibus satisfieri posset3 ut autem et diutius et melius proximis
prosint, ab hoc officio desistunt, quo fieret ut impedirentur ne
majoribus et magis necessariis rebus, quibus curandis omnes
idonei non sunt, operam suam impenderent3 hoc autem, quis
praestare non potest, ut et morienti adsit, et illum in Domino
consoletur?

Jam vero exspectabis quid de concionibus dicam, quomodo
illae audiantur. Maximis caloribus fieri non potuit quin eccle—
sia repleretur, quamvis in ea tamquam in fornace tota aestate
fuerimus, tum propter multitudinem hominum atque mulierum,
tum quia tempore concionis, a duabus aut tribus partibUS, radii
solis in eam ingrede1·entur; sed Christi charitas, quae per Spiri-
tum Sanctum in cordibus electorum infunditur, solis ardorem
superavit et vicit. Cum autem quae de orationibus scripsi sta-
tuta fuissent, placuit Pro-regi ut in ecclesia majori publicaren-
tur, ubi, cum ipse adesset et magistratus cum magna populi
multitudine, concionatus sum, qua quidem in concione id egi,
ut prius intelligerent flagellum imminere ob peccatorum nostro-
rum multitudinem, quibus Deus justus et rectus ad iram conci-
tatur, ut ubique sacrae historiae attestantur3 tum ad hujusmodi
orationes quae ordinatae fuerant, ad jejunia, ad eleemosynas,
et imprimis ad peccatorum confessionem adhortabar omnes.
Cum ostendissem quantum in his praesidii populo christiano
apud Deum semper positum fuerit, cum non minus ille poeni-
tentia ad misericordiam flectatur quam peccatis ad furorem in-
citetur, placuit Christo Domino ut Pro-rex et reliqui ex populo
aedificati discesserint.

Eodem tempore cum classis haec turcarum timeretur, quo-
tidie in monasteriis monialium concionabar: nam cum a lectio-
nibus vacarem, id facile praestare poteram, illae vero non
mediocriter motae fuerant, quas scio ita diligenter orationi
vacasse, ut quamvis hora singulis monasteriis ad orandum
determinata fuisset, quo oratio nunquam intermitteretur, saepe
tamen ad duas fere horas preces suas protraherent; nunc
etiam fere bis in hebdomada, quod a P. Natali, antequam hinc
recederet, mihi impositum suerat, filiae Pro-regis atque mulie-
ribus, quae cum illa sunt, domi suae concionari soleo; profi-
ciunt et aedificantur (ut video) piae mulieres. Multa vero Do*

