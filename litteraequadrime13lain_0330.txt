326 LirsERAE QUADRIMESTRES

nc sic quidem omnibus satisfit, quin plures optent et petant.
Auget etiam non parum fratrum externa conversatiO, multi
siquidem hinc juvantur, et quamvis primo satis pertinaces vi-
deantur, paulo post tamen unius horulae spatio mirari possis
quam facile mutentur, et alius quidem ludos, alius vero concu-
binam in posterum se dimissurum promittat et ad confitendum
perducatur. Sunt Vero qui hoc fecerunt non pauci, qui et perse-
verant saepe confiteri. Inimicitiae hac via inter nonnullos se-
datae. Aliis datum consilium ut, positis armis ferreis, unum
hostem impugnandum sibi in animum inducerent, daemonem.
[n summa, singuli divina gratia in officio sunt.

Nec ille quidem, qui emendi necessaria victui curam habet ¹,
vagatur per urbem inutiliter; sed et aliquos adducit in rete.
Planeque ita noti jam mores nostri omnibus ut, quotics urbe
egredimur, si qui forte in pratis ludant, nobis conspectis, statim
se in fugam vertant, nonnumquam etiam omissis nummis, pal-
liis et ensibus, unde et redeuntes capiuntur.

Quanta sit hic Societatis auctoritas quantumque integritatis
nomen, jam puto alias scriptum esse. Quoniam tamen hoc non
tam e vulgi sententia quam ex probatorum virorum testimonio
sciri conducit, addam quod paucis ante diebus accidit. Quinque
viri religiosi, tres dominicani, duo franciscani, una eademque
die et hora ad nos venerunt, postulantes sibi legi aliquid. Pete-
bant autem alii hebraicas litteraS, alii theologiam. Multis autem
ultro citroque mixtis sermonibus, tunc franciscanorum senior,
septuaginta ferme annos natus, theologiae doctrina et concio-
nandi facultate insignitus, “nullum ego, inquit, hominum genus
his vidi melius. Utinam repuerascere mihi liceret quo Vitam
una cum his transigerem „. Paulo post vero, dominicanorum
alter, “censeo, inquit, hujusmodi homines beatos esse, quibus
nihil deest ad perfectam disciplinarum cognitionem, quique
Deum docent, qui est ipsa perfectio. Nosque fortunatos arbi-
tror, quibus contigit hujusmodi Patres in nostra habere vicinia
(nam inter nostram illorumque domum sola intercedit via),
quorum summa est affabilitas, charitas et humanitas, et erga
omnes promptus paratusque animus semper„. Hic vero et theo-

¹ Nec expenditor ipse scripserat vim-laus, sed rectius Polaticus: ille quidem qui
emendi necessaria victui curam habet.

