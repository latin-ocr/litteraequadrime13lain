A Ν. 1550 ‘207

nec aliud in eo considerare potui quod mihi displiceret quam
quod non potuit legere horas ut satisfaceret praeceptis et regu-
lis suis. Est et saecularis quidam sacerdos ejusdem oppidi et
aliquot alii utriusque sexus, qui, ut dixit mihi Prior, miras
patiuntur revelationes et viginti annis passi sunt, mira bona
prophetantes de hac nostra Societate3 in quibus hoc solum
displicuit mihi, quod dictus sacerdos, satis senex, nives con-
stanter et certo promittat brevi, immo quandoque certum tem-
pus nominans, quod jam saepe fefellit, et quemdam venturum,
qui etiam supra Apostolos clareat prodigiiS, signis, miraculis
et doctrina, cui omnes a maximo usque ad minimum cogentur
obedire, qui omnes libere reprehendet et reformabit; et hujus
dicti viri coadjutores essent fres. nostri; et dicunt se cogno—
scere in spiritu cui Dominus tantam infundet gratiam. De istis
simpliciter dixi quod quidem spero per Dei gratiam reformatio-
nem Ecclesiae, sed quod eo modo fieret me non credere, et ita
me substraxi ab istis, memor verborum Domini: quinon est
contra vos, vobiscum est,· et veni Amstelodamis et ibi hospitio
susceptus fui a pastore summi templi, M. Florentio, cui olim
cohabitaveram Lovanii, et inde statim invisi Dominum Can-
nium, confratrem Domini Cornelii ¹, quem jam spero vobis
adesse, doctum admodum virum et pastorem cujusdam pagi,
qui valde humaniter in Domino nos suscepit et dixit se pene
illius animi esse qui velit sequi Dominum Crocum.

Et inde eodem die rediens Amstelodamis, alteri cuidam
probo et docto sacerdoti loquutus sum, qui dixit se Lovanium
venturum et suscepturum exercitia. Interim tamen hi domini
exspectant litteras Domini Croci, quomodo videlicet ipsi suc—
cedat. Pastor quoque, hospes meus, multum afficitur societati,
ita ut bene de ipso exspectarem, nisi timerem non parvam
commotionem. Sed Dominus Jesus bene et suaviter dignetur
omnia disponere. Audivi ibidem confessionem unius praecipui
mercatoris jacentis in extremis, a multis rogatus et a pastore
quoque instigatus, qui etiam jam obiit. Dominus misereatur
animae ejus. Omnibus pene ibi notus fui praeter exspectationem
ratione amicorum3 sed ego protestabar, immo potius pastor
mco nomine, quod illos, qui me ratione tantum amicorum

¹ Cornelii Croci.

