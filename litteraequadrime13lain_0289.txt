AN. 1551 283

suit ingrata isthaec nostra opera iis, quorum authoritati ac offi-
tio sananda illa vulnera committebamus. Et cum non desint
bonis parentibus filii mali, quos utinam academiae nullos habe-
rent, nos parentes, etsi procul disjunctos, per litteras admo—
nuimus in tempore sibi filiisque consulerent bene, coercerent
aetatis illius et indolis petulantiam, viderent ut filii honestius
et rectius instituerentur. Jam quia puniendi erant nonnulli,
vel ob peccati magnitudinem, vel in aliorum exemplum, vel ob
retinendam veterem disciplinam: alii, quia insanabiles et de-
sperati viderentur, in exilium acti; alii graviter reprehensi,
neque sermonibus tantum, sed etiam carcere castigati, quod
melius curari non posse existimarentur, alii chyrographum
dare jussi et sistere fideijussores admoniti de vitae suae seria
correctione. In condonanda noxa conditiones praescriptae cer-
tae; nonnullis quidem, ut in dies aliquot, aliis ut in hebdomadam
et amplius abstinerent prorsus a vino, quus usu fuissent abusi;
quibusdam ut arma nulla deferrent3 aliis ut ad certam horam
Vesperi essent domi, non egressuri ante lucem; praeterea ut
redirent singulis mensibus, et probatum adferrent Rectori te-
stimonium de vitae suae institutione. Breviter, non charitatis
modo, sed etiam justitiae exercendae locus multiplex datus est,
admirante me quo pacto fieret ut, non diversae tantum, sed
etiam contrariae functiones, in una hac essent Societate, dum
alii captivos redimerent, ego mitterem in carcerem, alii demul-
cerent iratos, reconciliarent offenSOS, ego plecterem, et objur-
garem, et terrerem, et castigarem improbos.

Faxit piissimus Dominus Jesus, ut perinde ac periti medici
solent, ad omnes omnium infirmitates nos accommodemus,
omnia facti omnibus, ut multos lucrifaciamus. Postquam hoc
munus deposui, quod certe invitus admodum suscepi, et indi-
gnus administravi, reddenda fuit accepti et dati ratio.

Pecuniam numerarunt quam pro more solvunt Rectori; sed
constanter negavi me accepturum quicquam3 non enim esse
morem Societati nostrae, pro quoquam officio vel munere admi-
nistrato sperare aut recipere isthaec praemia: converterent ipsi,
si vellent, quod mihi offerrent, in pios usus alios: sat esse si,
unde suppetat vitae necessitati, in diem haberemus Et vix per-
suasi tandem, nec dubito quin tacite probarint Societatis exem-
plum. Christo sit omnis honor et gloria, quem et maxime cun-

