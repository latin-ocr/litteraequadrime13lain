7:30 LITTERAE QUADRIMESTRES

His igitur omissis, ea breviter recensebo, quae apud proximum
a nostris gesta sunt.

Ubi primo loco sese offerunt theologicae Patrum nostrorum
Reverendorum publicae lectiones, quas quia rara quadam dili-
gentia praelegunt et fide, fit ut auditorii frequentia cum quovis
professorum (qui complures tamen in hac Academia sunt et in-
signiter quidem docti) certent. Superant autem omnes in hoc,
quod hi adolescentes, theologiae studio addicti, magna sint
praediti modestia, patientia constantiaque in audiendo.

R. dus P.¹' Goudanus successit Ρ. Claudio ¹ (quem certe virum
absque maximo animi mei dolore, propter summas ipsius virtu-
tcs nominare vix possum) in lectione Paulina ad Romanos, quam
ita exponit, ut nec nos nec alii quicquam amplius desiderem us.
Breviter, aperte, docte, difficillima quaeque loca, quibus epi-
stola illa plena est, enarrat, haereticorum insanas indoctasque
persuasiones, quas inde ut plurimum rapiunt, confutat et subv er-
tit, ipsamque veritatem catholicam defendit, roborat atque con-
firmat. Unde fit ut studiosi aequius ferant inopinatum inexpe-
ctatumque decessum R.di Ρ. Claudii (qui quantum amaretur in
vhac Academia, facile licuit in funere Videre, quod magnis pro-
fessorum, magistrorum, nobilium et studiosorum querelis,
luctu et lamentationibus ad sepulchrum est deportatum), quem
alioqui perquam moleste sane laturi erant, ut non obscure ex
quibusdam indiciis id deprehendimus.

P. Canisius pergit summo cum applauso, et pari cum utili·
tate docere ac explicare christianae doctrinae methodum illam
quam serenissimus Rex pridem a nostris petierat. Faxit Domi-
nus Jesus Christus ut possit ita et provehere et ad finem tandem
perducere pulcherrimum hoc et restaurandae in Germania Ca-
tholicae Religioni plurimum adJumenti allaturum opus, ad lau-
dem sanctissimi nominis sui. Amen.

Redit igitur fructus ad studiosos non exiguus ex lectionibus
Patrum; sed non inde solum'3 nam et concionibus germanicis
Ρ. Canisii, ad quas illi praecipue veniunt, non parum juvan-
tur. Non enim ea tantum, quae ad morum correctionem perti-
nent, vehementi spiritu ibi monet Pater, verum etiam, quae ad

confutandas haereses faciunt, gravissime tractat.

¹ P. Claudius Jaius, qui sexta Augusti die hujus anni 1552 spiritum Domino reddi-
derat.

